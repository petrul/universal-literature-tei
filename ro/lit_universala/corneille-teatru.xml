<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Corneille</title>
            <author>Pierre Corneille</author>
         </titleStmt>
         <editionStmt>
            <edition>
               <date>2013-08-10T10:57:00</date>
            </edition>
         </editionStmt>
         <publicationStmt/>
         <sourceDesc/>
      </fileDesc>
      <profileDesc>
         <langUsage/>
         <textClass>
            <keywords scheme="unknown">
               <list>
                  <item/>
               </list>
            </keywords>
         </textClass>
      </profileDesc>
      <revisionDesc>
         <listChange>
            <change>
               <name/>
               <date>2022-12-18T14:22:19.678581749</date>
            </change>
         </listChange>
      </revisionDesc>
   </teiHeader>
   <text>                       
      <body>
         <author>Pierre Corneille</author>
         <div type="div1">
            <head>Teatru</head>
            <div type="div2">
               <head>Pierre Corneille – veacul, omul şi opera sa</head>
               <p rend="justify">Îndeobşte, criticii şi istoricii literari din patria lui Corneille şi Molière şi Racine au înglobat de prea îndelungă vreme şi continuă încă a mai îngloba şi acum pe toţi marii scriitori, poeţi şi dramaturgi, pe toţi marii filosofi, moralişti şi nemoralişti ai veacului al XVII-lea, de-a valma, sub o singură etichetă.</p>
               <p rend="justify">Un soi de fişă comună şi foarte expeditivă, de tranzit în grup la posteritate, sub căpitănia unui şef de echipă proclamat din oficiu şi recunoscut fără cârtire: „Făuritorii clasicismului francez, clin gloriosul secol al Regelui Soare."</p>
               <p rend="justify">Cu majuscule, bineînţeles, pentru Regele-Soare, nu pentru marii şi incomparabilii creatori; ca şi cum. de la gloriosul astru ar fi primit toţi căldura şi lumina, asemenea unor umili sateliţi. Ca şi cum prin el, numai prin generosu-i suflu, s-ar fi învrednicit toţi să făurească şi să lase moştenire peste veacuri tezaurul atâtor opere nemuritoare patriei lor, poporului lor şi culturii universale. Viitorului şi omenirii întregi.</p>
               <p rend="justify">Nimic mai arbitrar. Nimic mai schematic gândit şi spus. Nimic mai neistoric generalizat. Şi în concluzie, nimic mai împotriva adevărului, chiar dacă pripita şi atât de ingrata generalizare pentru înaintaşii săi întru scris şi întru zbuciumatele dureri ale creaţiei purcede din păcate de la marele şi lucidul Voltaire, citire.</p>
               <p rend="justify">Timpul, marele meşter şi neînduratul arbitru, de astă dată cu un spirit maliţios care nu i-ar fi displăcut fără îndoială nici lui Voltaire, a pus el ordine în toate, verificându-i afirmaţiile şi rectificându-i generalizările, într-o largă măsură tocmai prin evoluţia germinativă a principiilor înaintate pe care însuşi Voltaire şi amicii săi, enciclopediştii, le semăna-seră în patria lor şi în întreaga lume. Tocmai prin efervescenţa ideilor şi irezistibila primenire a cugetării omeneşti din secolul numit de toţi, pe drept cuvânt al lui Voltaire şi al enciclopediştilor, nu al lui Ludovic al XV-lea, mai zis şi le Bien-Aimé, trândavul şi afemeiatul succesor al celuilalt Ludovic, zis şi le Roi-Soleil.</p>
               <p rend="justify">Dreptatea s-a dovedit astfel ca întotdeauna de partea timpului, care lucrând pentru omenire şi pentru progres a lucrat şi pentru marele Voltaire, împotriva aceluiaşi Voltaire mai puţin mare, al afirmaţiilor şi diviziunilor sale confecţionate de circumstanţă, cu un oportunism nu dintre cele mai lăudabile în panegiricul absolutismului cu pricina, unde ca să justifice elogiul Regelui-Soare, n-a şovăit să dea iama prin toată istoria culturii europene.</p>
               <p rend="justify">Şi totuşi, veacul al XVII-lea a dat Franţei falanga nemuritorilor făuritori ai clasicismului.</p>
               <p rend="justify">Nu însă sub sceptrul Regelui-Soare, cum o afirmase Voltaire în prima fază a unei deplorabile, furtunoase şi tragicomice existenţe de curtean şi nomad pelerin pe la palatele regilor, prinţilor şi reginelor de la un capăt al Europei la altul şi cum prin el legenda s-a perpetuat. Nu însă sub acest sceptru şi sub această uzurpatoare denumire, pe care de altminteri el singur o retractase şi o rectificase într-un vers lapidar şi mult mai judicios, mult mai conform adevărului: „Siècle de grands talents, bien plus que de lumière!" 1</p>
               <p rend="justify">O  retractase şi o rectificase, în urma înveninatelor experienţe şi peripeţii, în urma tuturor umilinţelor şi degradărilor pe care le-a îndurat la rândul său ca atâţia alţi mari creai „Veac de mari talente, mai mult decât de luminai" (n. a,).</p>
               <p rend="justify">Tori, la atâtea alte curţi regale şi princiare, când refuzând a se mai lăsa confundat cu măscăricii şi bufonii ospeţelor, s-a retras să-şi trăiască ultimii douăzeci do ani ai vieţii la Femcy, unde nu mai şovăia să scrie rândurile de mai jos, ce echivalau cu o sentinţă de condamnare fără circumstanţe atenuante şi fără apel a propriei sale apologii închinate lui Ludovic al XIV-lea, de celălalt Voltaire, curteanul, păţit şi pocăit: „O societate de oameni guvernaţi arbitrar, seamănă aidoma cu o turmă de vite puse la jug în slujba stăpânului. (Voltaire a precizat boi, nemulţumindu-se cu prea genericul vite.) Nu le dă de mâncare decât pentru a le întreţine vlaga pe care să le-o stoarcă; nu le oblojeşte rănile decât atunci când sănătatea lor poate să-i fie utilă; le îngraşă numai pentru a se îndopa el din carnea şi din măduva lor; şi se foloseşte de pielea unora pentru a înjuga cu dânsa mai cetluit pe celelalte vite la plug".</p>
               <p rend="justify">Rechizitoriu direct al absolutismului şi al exploatării. Un rechizitoriu direct, dar încă tot nu atât de incisiv şi de amar, ca rândurile celebre din Caracterele lui La Bruyère, contemporanul lui Ludovic al XIV-lea şi martorul ocular al vieţii de la curtea Regelui-Soare. Acesta, după ce-a dresat magistrala frescă a tuturor paraziţilor ghiftuiţi de huzur, nu s-a sfiit să zugrăvească mai curajos şi mai din timp, înfiorătoarea realitate a poporului trudnic din prea mult slăvitul şi gloriosul său veac.</p>
               <p rend="justify">„Se văd răspândite pe lanuri anume animale sperioase, masculi şi femele, negre, livide şi arse de soare, nedezlipite de glia pe care o scurmă şi o răscolesc cu o înverşunare fără de istov; s-ar zice că au un soi de glas articulat, iar când se înalţă în picioare că arată un chip oarecum omenesc şi într-adevăr chiar şi sunt oameni. Noaptea se trag în vizuinile lor unde-şi potolesc lihneala cu lipie neagră, cu apă şi rădăcini; dânşii cruţă pe ceilalţi oameni de osteneala să are, să samene şi să secere pentru a-şi trăi traiul, încât merită şi ei de aşişderea să nu fie lipsiţi de pâinea pe care o seamănă.'</p>
               <p rend="justify">Aşadar, aceasta era realitatea mizeriei şi monstruoasei scufundări în animalitate a poporului francez, din secolul strălucitului Rege-Soare! In acest chip îşi târa zilele mulţimea cea mare, dincolo de parcurile cu alei aliniate şi de grilajurile aurite alo palatului de la Versailles. Trăind în vizuini, hrâ-nindu-se eu rădăcini, alipiţi de glia pe care o scurmau şi o răscoleau, aceşti robi ai pământului şi ai stăpânilor îmbuibau droaia privilegiaţilor curteni de la somptuoasele serbări şi festinc cu irizate jocuri de apă şi feerice jocuri de artificii, care-au învăţat Europa barbară – vorba curteanului Voltaire – să cunoască şi ea ce înseamnă politeţea, rafinamentul gustului şi luxului, fastul şi prea distinsul spirit de societate.</p>
               <p rend="justify">În climatul acestor două contraste dintre două lumi, despărţite de-un abis între clase mai inaccesibil decât ne desparte epoca noastră, a avioanelor rachetă, de oamenii cavernelor; în acest climat irespirabil, dospit de miasmele putreziciunilor morale şi de efluviile parfumurilor în care se puneau în saramură de mirodenii odraslele unei societăţi devorate lăuntric de viermele morţii – trei generaţii de nemuritori scriitori, de poeţi, de dramaturgi, de fabulişti, de filosofi, de moralişti şi memorialişti, au limpezit din ceaţă, din confuzii, din contradicţii, din tenebre, luminozitatea şi transparenţa de cleştar a clasicismului francez.</p>
               <p rend="justify">Repet: nu însă prin contribuţia lui Ludovic al XlV-lea, Regele-Soare, care a uzurpat numele secolului, ci în afară de el şi prea adesea în afara şi împotriva voinţei lui.</p>
               <p rend="justify">Un critic şi istoric al literaturii franceze, Paul Albert, profesor do literatură la Colegiul Franţei imediat după proclamarea republicii la 1870 şi mort la 1880, din nefericire prea tânăr pentru a-şi duce la capăt opera şi pentru a ajunge să fie astăzi îndestul de cunoscut, a disociat şi a spulberat cu extraordinară acuitate încă de acum peste trei sferturi de veac, prejudecata acestor clasificări preluate cu hurta, nerevizuite şi trecute la fel cu proba, moştenire intangibilă generaţiilor urmaşe. Cele vreo şapte sau opt volume ale studiilor sale de-un curaj, de-o erudiţie, de-o vervă acerbă, de-un spirit pătrunzător şi net progresist depăşeau cu mult tradiţia curentă a învă-ţământului oficial, călduţ şi molcuţ, conformist. Şi ca atare se bucurau încă un răstimp şi după moartea autorului, de-o răs-pândire cu totul neobişnuită (între zece şi douăsprezece ediţii), până ce le-au îngropat în uitare studiile celorlalţi critici şi istorici literari, privilegiaţi de-o viaţă mai lungă şi de-o publicitate mai organizată chiar dincolo de mormânt. Ţin minte că acele volume de istorie a literaturii, de istorie revoluţio" nară a literaturii franceze, citite pe băncile şcolii cu avidi" tatea unor adevărate revelaţii, m-au transformat şi pe mine încă de pe-atunci într-un rebel al programelor cu pecetea oficialităţii şi al ideilor împrumutate de-a gata. Şi mai ţin minte, cu o retrospectivă înveselire cum profesorul de limba franceză din laşul adolescenţei, scandalizat peste seamă de nesăbuitele idei schismatice pe care le debitam invocând autoritatea opiniilor girate de semnătura unui profesor de la Colegiul Franţei, mi-a trântit volumele în cap şi mi-a aplicat la moment sancţiunea celei mai catastrofale note din catalog, ca să mă înveţe minte, în lipsa altor mijloace proprii şi altor metode mai eficient pedagogice de a ne învăţa cinstit carte.</p>
               <p rend="justify">Multă vreme, mai târziu, l-am mai întâlnit şi nu odată mai continua să mă ameninţe cu degetul de pe celălalt trotuar, fără să mă ierte: „Ehei, nu te văd ajungând bine, rebelule, aposta-tule, schismaticule!" în ciuda acestor îndepărtate avatarii ale adolescenţei şcolăreşti, nu mă pot opri să nu încerc a reconstitui acum şi aici câteva argumentări ale lui Paul Albert, fiindcă îmi par că exprimă unica realitate valabilă, întărită mai recent şi prin autoritatea indiscutabilă a unui Albert Thibaudet, cum voi proba la timp, chiar dacă aceste opinii nu coincid perfect cu ale lui Sainte-Beuve, Lanson, Bédier sau Paul Hazard.</p>
               <p rend="justify">Aşa-numitul secol al Regelui-Soare, confundat, identificat cu secolul clasicismului francez?</p>
               <p rend="justify">Dar ce-i datoreşte lui Ludovic al XlV-lea şi curţii de la Versailles, marele Descartes, care a murit la 1650, când regele avea numai doisprezece ani şi când mai toată opera lui filosofică a fost pusă mai apoi la index de Regele-Soare şi de clericii săi? Ce-i datoreşte Pascal? Ce-i datoreşte Saint-Evre-mont, autorul comediei satirice Academiştii, închis la Bastilia, nevoit să fugă în Anglia unde a trăit proscris patruzeci de ani, refuzând cu dispreţ graţia pe care i-o acordase suveranul despot? Ce-i datoreşte Corneille, al cărui Cid a fost prezentat cu doi ani înainte de naşterea preastrălucitului monarh? Ce-i datoreşte Molière, care împlinea patruzeci şi unu de ani, când Ludovic abia începea domnia şi care n-a mai trăit şi creat tiecât zece ani sub domnia lui? Ce-i datoreşte La Fontaine, care împlinise patruzeci de ani; sau Bossuet, care avea treizeci şi unu? Ce-i datoreşte Racine, pe care l-a împins să părăsească teatrul în plină ascensiune a creaţiei, la treizeci şi opt do ani, poate după cea mai desăvârşită tragedie a sa, Phedra, manevrată să cadă printr-o diabolică intrigă a curtenilor, tot aşa cum l-a constrâns şi pe Boileau să părăsească poezia; pentru a-i transforma pe amândoi în mediocri şi docili istoriografi cu simbrie, canonindu-se fără nici un succes să glorifice strălucirea persoanei, familiei şi domniei sale? Ce-i datoreşte teribilul şi necruţătorul Saint-Simon, memorialistul care a ţinut zi de zi evidenţa tuturor sforăriilor, turpitudinilor şi rivalităţilor de la curte, cu un sarcasm şi cu o vervă fără seamăn, în cele două sute şaptezeci şi şapte de caiete în octavo ale manuscrisului, confiscate, sechestrate şi sigilate în arhivele monarhiei ca secrete de stat, păstrate la întuneric aproape un veac şi date tiparului în doze cernute şi acelea prin sită abia după 1830, în ajun de a doua şi definitiva alungare a Burbonilor, ca să apară integral abia în ultima vreme, într-o ediţie monumentală de patruzeci de volume format mare? Secrete de stat? Erau numai mărturiile incomode şi de-o veracitate intolerabilă pentru Regele-Soare şi pentru toţi valeţii săi, despuiaţi de prestigiul factice al decorului şi al costumelor spectaculoase, înfăţişaţi posterităţii goi-goluţi, în toată hidoasa şi odioasa lor realitate. Erau numai documentul istoric al unei epoci, scris cu vigoarea unui nou Tacit şi cu geniul realist al unui alt îolstoi, anticipând viziunea lui Balzac şi a lui Stendhal, forţa lor de a caracteriza oamenii şi de a identifica exemplarele tipice ale unei parazitare faune sociale. Cum prea just remarca atât filosoful şi eseistul Alain, câl şi un comentator al ediţiei definitive, Charles Saroléa, directorul secţiei de literatură franceză la Universitatea din Edimburg: „Ceea ce reânvie şi retrăieşte în aceste Memorii este o lume stranie, monstruoasă, care aminteşte lumea romană din timpul Cezarilor, este o curte fecundă în tragedii, în comedii burleşti, unde natura omenească apare uneori şi cu virtuţile ei; dar mai ales cu toate josniciile sale şi unde nu numai caracterele se mişcă pe-o scenă mărită, ci unde îndeosebi expuse la toate tentaţiile îşi dau mai bine pe faţă urzeala din care sunt făcute; pe scurt, unul din acele medii care oferă moralistului un incomparabil1 câmp de observaţie pentru studiul sufletului omenesc".</p>
               <p rend="justify">Înconjurat de alaiul curtenilor, pe de o parte infatuaţi de sacrosanctele lor privilegii nobilitare, pe de altă parte dresaţi la toate ritualurile celui mai scârbavnic servilism, Regele-Soare, gloriosul „protector", a menţinut întotdeauna o distanţă foarte prudentă, bănuielnică şi dispreţuitoare, între el şi pretinşii săi „protejaţi", scriitorii.</p>
               <p rend="justify">Le-a impus să-şi încovoaie şi ei spinarea, să închidă şi ei ochii la turpitudiniile lumii în care se complăcea, să-şi acorde şi ei struna coardelor vocale şi struna lirei pentru osanalele care să-l înalţe în slavă.</p>
               <p rend="justify">Condiţii umilitoare, pe care cei mai mulţi nu le-au putut accepta; iar când le-au acceptat se dovediră fatale creaţiei, adeverind concluzia fostului profesor de istorie literară de la Colegiul Franţei, că de îndată ce scriitorii aveau slăbiciunea să se pună ori să se lase puşi sub protecţia monarhului, automat, fără excepţie, aureola lor începea să pălească până se stingea cu totul.</p>
               <p rend="justify">„Nu lipsesc cărţile unde sunt proslăvite cu exagerată efuziune pretinsele binefaceri ale prinţilor faţă de artă şi literatură; se încheia un capitol din tomurile pe care mi le-a zvâr-lit în cap, indignat foarte, dascălul de limba şi literatura franceză acum vreo patru decenii şi jumătate în laşul copilăriei şi adolescenţei şcolăreşti – este însă loc de scris o carte mult mai originală şi mai adevărată, al cărei titlu ar putea să fie: Despre influenţa funestă a regilor asupra literaturii, ştiinţelor şi artelor."</p>
               <p rend="justify">Sublinierea nu-mi aparţine.</p>
               <p rend="justify">Dar urmărind viaţa şi opera lui Corneille aşa cum ne vom strădui a le evoca mai departe, cu toate amarurile câte i-au întunecat traiul, începând de la triumful Cidului tăgăduit imediat de coaliţia spontană a mediocrităţilor oficial stipendiate do Academie, până la moartea în ingrata indiferenţă a contemporanilor şi în cea mai sumbră sărăcie; urmărind toate infiltraţiile atât de nocive şi pusţieţoare ale unei asemenea epoci în opera sa de creaţie mereu zădărnicită şi diminuată de capriciile monarhului, de intrigile curtenilor şi ale nulităţilor astăzi demult uitate, care monopolizaseră toate favorurile şi privilegiile în numele literaturii, artei şi Academiei – cine nu şi-ar însuşi fără rezervă sublinierea, diagnosticul şi titlul demai sus, chiar dacă sună într-o aşa de temerară contradicţie cu apologia Regelui-Soare şi a secolului său, meşteşugită cândva de marele Voltaire.</p>
               <p rend="justify">Voltaire rămâne tot marele Voltaire.</p>
               <p rend="justify">Însă dreptul adevărului e încă şi mai mare.</p>
               <p rend="justify">Acest drept de întâietate al adevărului ne constrânge a nota cu oarecare melancolie, că în cele două tomuri de peste 7.00 pagini consacrate Regelui-Soare şi veacului său, Voltaire n-a rezervat lui Corneille decât un spaţiu de 41 rânduri la un capitol şi 14 rânduri în alt capitol. Atât – şi nimic mai mult! Adică mai puţin decât spaţiul pe care socotea că i se cuvine unui versificator banal şi demult dispărut din antologii ca François Maynard, sau unui oarecare Nodot, ce n-a figurat nicicând, în nici o antologie.</p>
               <p rend="justify">Istoria literaturii franceze şi istoria literaturii universale, ceva mai generoase, i-au statornicit însă de atunci încoace un spaţiu mult mai larg, pe-o treaptă mult mai înaltă. Căci fără Corneille, întemeietorul teatrului francez şi adevăratul deschizător de drumuri şi de orizonturi, cine poate şti care ar fi fost calea lui Racine, a lui Molière, a lui Marivaux, a lui Beaumarchais, a lui Musset sau Victor Hugo? Şi cine poate şti dacă s-ar fi ivit vreodată prilejul, în aceleaşi condiţii, să-şi cauteşi să-şi găsească o cale a lor?</p>
               <p rend="justify">În artă şi în literatură precursorii nu creează fireşte o epocă din neant, fiind ei înşişi rezultatul, exponenţii unui proces mai îndelungat de evoluţie şi de primeniri ascunse ochiului la prima vedere. Dar nu o dată prin originalitatea şi prin geniul lor reprezentativ, decid o anume orientare, într-o anume direcţie, dictată de spiritul timpului şi de spiritul particular, specific, al poporului, care scuteşte urmaşii imediaţi şi contemporanii mai tineri de dibuiri, de confuzii, de rătăciri. Acestea prea adesea se uită. Mai ales în cazul lui Corneille, fiindcă prea adesea cei ce pomenesc numele şi opera lui Corneille se gândesc de îndată la numele şi la opera lui Racine, pentru a relua aceleaşi şi aceleaşi absurde paralele şi comparaţii care nu demonstrează nimic. Aici, respectul adevărului ne obligă să ne referim cu satisfacţia cea mai deplină tot la o afirmaţie a lui Voltaire din faza revizuirilor şi retractărilor reparatoare, când îl numeşte Marele Corneille, „nu numai pentru a-l distinge defratelesăumaimic, Thomas, ci şi de restul celorlalţi oameni". La această tardivă, dar atât de justă şi de nobilă caracterizare a omului şi a scriitorului, care-i redă locul de drept în epoca sa, în istoria literaturii franceze şi a literaturii universale, ce comentator ar mai găsi ceva de tăgăduit ori de adăugat? Cuvintele lapidare şi definitive, reabilitează în egală măsură atât pe marele Corneille, cât şi pe marele Voltaire.</p>
               <p rend="justify">Pierre Corneille s-a născut la 6 iunie 1606, în Rouen, fosta capitală a Normandiei, port fluvial pe Sena cu un intens trafic de navigaţie maritimă prin situaţia sa geografică aproape de gurile fluviului, faţă în faţă cu Anglia şi cu încrucişarea căilor pe apă dintre Europa septentrională şi Oceanul Atlantic. Oraş care şi-a păstrat până în zilele noastre o arhitectură caracteristică – amestec de stil medieval şi de stil al Renaşterii – resorbite fără discordanţă, într-un tot armonios şi viu de către urbanismul modern, cu un pios respect pentru vestigiile trecutului, cum s-a întâmplat în mai toate cetăţile şi porturile din nordul Franţei, din Flandra şi Olanda, până în Baltica.</p>
               <p rend="justify">Iar cum aceste vestigii istorice prin prestigiul şi puterea or de evocare au o deosebită însemnătate în formaţia spi-rituală din vârsta fragedă a copilăriei şi a adolescenţei, fără îndoială că au constituit un climat special şi au jalonat câteva premise iniţiale şi în viitoarea evoluţie a tinerelului şcolar ce-avea să scrie Cidul. Monumentalul palat de justiţie, catedrala cu vitraliile celebre şi cu mormântul eroului normand Richard Inimă-de-Leu, piaţa unde Jeana d'Arc a fost arsă pe rug, cartierele pline de forfota activă a neguţătorilor, a meseriaşilor, matrozilor şi armatorilor veniţi să se stabilească încă din Evul Mediu din diferite regiuni ale Franţei şi chiar ale Europei, îndeosebi ale Spaniei, după numele a două străzi ce mai dăinuiesc şi astăzi; iată câteva jalonări şi premise, ele* mentele unui climat particular şi specific al micii patrii natale, pe care orice om le poartă cu ci prin viaţă în toate peregrinările şi avatariile de mai târziu!</p>
               <p rend="justify">Atmosfera austeră din casa părintească şi tradiţiile de familie n-au fost nici ele străine de această formaţie.</p>
               <p rend="justify">Familie numeroasă, (Pierre era fratele cel mai mare din şapte copii); mijloace modeste şi sobre de trai; dar prestigiul şi demnitatea acelei categorii de mică nobleţe burgheză şi cărturărească, fără blazon, „nobleţea robei", adică a diferitelor ranguri de magistratură preluate din tată în fiu, care faţă de castele nobilitare cu blazon, de casta militară şi de cea clericală, a reprezentat singura reacţie curajoasă a legalităţii împotriva abuzului şi absolutismului, vreme de două veacuri. De la războaiele religioase, care au culminat în odiosul masacru din noaptea Sfântului Bartholomeu, trecând prin cele două Fronde şi până la revoluţia franceză, mai întotdeauna, în orice mişcare protestară, n-au lipsit glasurile magistraţilor din aşa-numitele parlamente orăşeneşti sau regionale, solidari cu poporul, întemniţaţi la Bastilia fiindcă se încumetau a apăra drepturile şi dreptatea poporului, pentru a fi mai apoi eliberaţi sub presiunea poporului, cum a fost cazul veneratului consilier Broussel, arestat pe ascuns peste noapte, ca a doua zi vestea să dezlănţuie „ziua baricadelor" în tot Parisul, semnalul primei fronde şi să pună pe fugă întreaga clică palatistă, pe Mazarin şi pe Ana de Austria, mama, tumoarea şi regenta viitorului Rege-Soare.</p>
               <p rend="justify">Aşadar normand, născut în Rouen, capitala Normandiei, din familie de magistraţi cu tradiţii cărturăreşti şi independente; două premise care implică şi vor explica ulterior multe.</p>
               <p rend="justify">Urmează a treia premisă: şcoala. Colegiul iezuiţilor din oraşul natal, care număra în vremea aceea nici mai mult nici mai puţin de o mie şase sute elevi, cifră aproape de necrezut pentru lectorul do azi. Un colegiu iezuit însemna o disciplină de fier, care nu excludea nici bătaia cu biciul şi cu vergile în spectacol parţial pe clase ori general pe întreaga şcoală după importanţa vinei, nici mentalitatea obscurantist scolastică, nici interdicţia fără efect a portului de arme, căci junii şcolari de paisprezece – cincisprezece ani se provocau la duel şi chiar se ucideau în duel, urmând moda timpului şi prefigurând episodul lui don Rodrigo din Cidul lui Corneille. Dar mai însemna totodată şi o metodă de stimulaţie intelectuală, prin concursurile şi premiile cu precădere pentru istoria, poetica şi retorica latină; paralel cu o disciplină colectivă bazată pe un criteriu al onoarei şi al devotamentului – fie şi convenţional – dând întâietate voinţei şi responsabilităţii. Elevii erau îndatoraţi să-şi organizeze singuri disciplina. Monitorii numiţi dintre ei prin sistemul rotaţiei purtau rangurile semnificative de cenzori şi decurioni. Emulaţia era întreţinută prin rivalităţile dintre taberile de romani şi cartaginezi, de Horaţi şi Curiaţi. O reconstituire artificială, scolastică şi convenţională a dati-nelor mai mult sau mai puţin „romane", care vor lăsa şi acelea urme în formaţia viitorului autor al tragediilor cu subiecte de predilecţie din istoria romanilor: Cinna, Iloraţiu, Moartea lui Pompei, Titus şi Bérénice.</p>
               <p rend="justify">Elevul Pierre Corneille, şcolar sârguincios, fu distins la vârsta de treisprezece ani cu premiul întâi la versificaţia latină, specialitate în care aveau să mai strălucească şi alţi doi fraţi ai săi mai tineri: „Pentru onoarea şi profitul Republicii Lite" relor şi al tuturor elevilor din colegiul nostru, premiul întâi al versurilor latine din clasa de retorică a fost obţinut de Pierre Corneille." Iar volumele primite ca premiu pentru onoarea şi profitul Republicii Literelor, se intitulau: Lista deputaţilor Imperiului de Orient şi de Occident după Arcadius şi Ilonorius de italianul Pancioli; un tratat asupra magistraţilor municipali, un alt tratat asupra cartierelor antice şi moderne din Roma şi colac peste pupăză, un tratat asupra războiului.</p>
               <p rend="justify">Precum se vede, lecturi care de care mai pasionante, pentru un şcolar de treisprezece ani! Mai este vreo mirare că în toată opera sa dramatică, Pierre Corneille s-a simţit în tot dreptu, său să facă apologia voinţei, de vreme ce biruindu-se pe sine a izbutit să-şi citească foarte conştiincios premiile de la prima până la ultima pagină?</p>
               <p rend="justify">Tot atât de semnificative pentru iniţierile din epoca şcolărească sunt desigur şi alte două amănunte, care vor fi avut o netăgăduită înrâurire în preocupările şi orientările do mai târziu. Prestigiul de care se bucurau în colegiul iezuit din Rouen, ca de altfel pretutindeni aiurea în toată Franţa epocii, operele tragice ale lui Seneca şi ale discipolului său Lucan, cei doi poeţi şi filosofi latini de origină spaniolă, amândoi născuţi la Cordova şi amândoi obligaţi să se sinucidă acum aproape două milenii, deschizându-şi vinele la ordinul lui Nerone, fiindcă îi făceau umbră. Precum şi faptul că în sistemul de educaţie al colegiului se acorda o deosebită importanţă spectacolelor teatrale organizate de elevi şi jucate de elevi, cu subiecte istorice şi religioase, care exclud şi combat pasiunile omeneşti, exaltând eroismul, abnegaţia, martirajul.</p>
               <p rend="justify">Datele acestea spicuite din mărturiile scriitorului şi filosofului Fontenelle, nepotul de soră al lui Corneille şi poate unicul centenar din istoria literaturii universale, n-au fost acceptate întotdeauna cu o garanţie absolută do autenticitate. Şi pe drept cuvânt. Legăturile de sânge şi anumite dibăceli diplomaticeşti de secretar perpetuu al Academiei de Ştiinţe intrate şi ele în sânge, vor fi contribuit pe alocuri să dichisească oarecum realitatea brută, pentru a-i da o înfăţişare mai strict logică şi formală decât aşa cum se înlănţuie viaţa plină do surprize, de contradicţii şi de reacţii în veşnică mişcare.</p>
               <p rend="justify">Dar dincolo de asemenea rezerve îndrituite până la un punct, amintirile lui Fontenelle rămân totuşi cel mai direct şi mai preţios izvor de documentare asupra vieţii particulare a lui Corneille, stăpânit până la moarte de principiul unei rare şi demne discreţii, într-o vreme când toţi îşi scriau memoriile şi pătimeau de-o adevărată incontinenţă epistolară. Ca atare, vom apela nu o dată la ele, pentru a încerca să explicăm anume laturi ale operei prin firea şi viaţa autorului; după cum nu o 'dată caracterul şi viaţa autorului îşi găsesc o corespondenţă fidelă în aspectul şi evoluţia operei, mai vârtos decât în mărturiile elastice şi de circumstanţă ale contemporanilor cu care autorul s-a întâlnit cândva pe stradă sau a prânzit la un birt.</p>
               <p rend="justify">Părăsind colegiul iezuit din Rouen eu această zestre şi formaţie intelectuală la vârsta de şaptesprezece ani, tânărul Pierre Corneille n-avea pentru ce sta mult în cumpănă pentru alegerea unei îndeletniciri profesionale. Cu sau fără vocaţie, a început a studia dreptul, după tradiţia familiei.</p>
               <p rend="justify">Cariera de avocat i-a fost însă extrem de scurtă. 0 singură pledoarie la nouăsprezece ani, când a obţinut titlurile şi diplomele cuvenite. Pledoarie fără strălucire, surprinzător de stân-gace şi de îngăimată pentru autorul memorabilelor tirade şi replici ale tragediilor corneliene, prin acea paradoxală ciudăţenie, care făcuse pe unul din cei mai mari oratori ai tuturor timpurilor, Demostene, gângav din naştere, să-şi răcnească peroraţiile pe ţărmul mării cu pietricele în gură ca să-şi disciplineze dicţiunea, sau care-l făcea pe Anatole France, incomparabilul „causeur" în scris şi în vorbă, să-şi bâlbâie precipitat scânteietoarele jerbe de idei, de asociaţii, de spirite şi imagini.</p>
               <p rend="justify">Pierre Corneille nu s-a arătat prea contrariat de acest eşec. Mult mai grijulie şi mai alarmată, familia i-a pregătit asigurarea unei trepte în magistratură. Iar până la căpătarea dispensei de vârstă, pe cât se pare şi precum Fontenelle o spune, junele jurist nu s-a dat în lături de la voioasele şi omeneştile expansiuni ale vârstei, printre zilele şi săptămânile de studiu, evadând din lumea cărţilor şi a retoricei ciceroniene, în viaţa colcăitoare a unui oraş unde carnavalul se bucura pe atunci de faima carnavalului din Veneţia, Nisa sau Sevilla. Faptul merită să fie reţinut şi e mai mult decât probabil, fiindcă fără o astfel de 'aderenţă la clocotul vieţii învăluită mai târziu sub spuza mocnită a sobrelor aparenţe, cum s-ar explica izbucnirea tinerescului elan al conflictelor şi tiradelor din Cid, care nu s-*u răcit nici după trei secole şi mai bine? Cum s-ar explica acea fantezie jucăuşă şi sclipitoare de vervă a primelor sale comedii, care aveau să mai străbată irezistibil din când în când şi în cele mai patetice episoade ale tragediilor din anii maturităţii?</p>
               <p rend="justify">Un melc ce-avea să scoată mereu corniţe şăgalnice după un ropot de ploaie cu soare. O rază ce-avea mereu să palpite primăvăratic şi în stropul de rouă, ca şi în picătura amară-să-rată de lacrimi din toată opera lui.</p>
               <p rend="justify">Ştiut-au mulţi tragedieni – în afară de Shakespeare – să râdă fără răutate, numai din bucuria sănătoasă a râsului? Ştiut-au să ne-aline şi cu zonele luminoase, pozitive, consolatoare, tonice, din om şi din noi înşine, după ce-au sondat în tenebrele şi penumbrele pasiunilor, în ruinele calcinate de atâtea văpăi devastatoare?</p>
               <p rend="justify">Exemplele s-ar putea număra pe degetele de la o singură mână. Şi încă pe degetele unei mâini amputate de-o rană de război ori de-un accident de muncă.</p>
               <p rend="justify">Deci constrâns la un stagiu de aşteptare fără obligaţii programate zilnic, între anul 1624, când fusese înscris pe tabloul avocaţilor din Rouen, pânăânl627, când a obţinut dispensa devâr-stă pentru a exercita funcţia de magistrat la „Masa de marmură" a Palatului de Justiţie, Pierre Corneille s-a bucurat do răgazul acesta ca să-şi cerceteze mai adânc adevărata vocaţie: teatrul.</p>
               <p rend="justify">Teatrul acelor vremi.</p>
               <p rend="justify">Pentru a preciza: teatrul din Franţa acelor vremi. Căci chiar pentru cititorul lipsit de o deosebită preocupare istoric-literară, se vădeşte eroarea opacă de a sincroniza stadiul de evoluţie al teatrului din Italia, din Spania, din Anglia şi din Franţa, ca un tot unitar. Nici cronologic, nici prin specificul naţional, etapele evoluţiei n-au fost identice. Fiecare popor a asimilat şi a transformat spiritul Renaşterii după înclinările şi însuşirile proprii, după tradiţia, după o fizionomie particulară şi după condiţiile istorice, sociale şi politice care n-au fost şi nici n-au putut fi aceleaşi.</p>
               <p rend="justify">O  singură trăsătură comună, pe game şi cu ecouri variate: Renaşterea.</p>
               <p rend="justify">Un sentiment şi o conştiinţă de eliberare din negurile fume-goase şi asfixiante ale Evului Mediu, o luptă primenitoare cu principiul static şi mortal al imobilităţii, trecutul invocat şi folosit pentru a stimula viitorul, nu pentru a-l îngropa sub o lespede funerară aşa cum făcuse scolastica prostcmându-se atâtea şi atâtea veacuri celor câteva mumii îmbălsămate ale antichităţii, de altfel nu o dată, apocrife şi măsluite, ca să slujească de argument final controverselor teologice.</p>
               <p rend="justify">Setea de viaţă, explozia nesaţiului şi a bucuriei de a trăi, de a cunoaşte, de a răspunde la întrebările vieţii cu elementele şi argumentele oferite de viaţă şi de realitate, nu de textele moarte, toate împreună au provocat mai pretutindeni un spirit insurect, inovator, pe planul intelectual şi pe planul creaţiei artistice. Fiecare cu ale sale, dintru ale sale; după temperament, după complexul specificului şi tradiţiilor sedimentate în fiecare popor de aluviunile istoriei sale.</p>
               <p rend="justify">Limitându-ne la domeniul teatrului, se cuvine a aminti că Franţa s-a pomenit cronologic în urma Italiei, a Spaniei şi a Angliei. Poate îndeosebi fiindcă reforma, liga şi războaiele religioase, Calvin, noaptea Sfântului Bartholomeu, edictul din Nantes, prigoana făţişă ori deghizată împotriva hughenoţilor, au concentrat păsurile şi sensibilitatea poporului, ca şi aspiraţiile cărturarilor, în alte direcţii.</p>
               <p rend="justify">Destul a sublinia că în anul când s-a născut Pierre Corneille, teatrul specific italian, commedia delV arte, bazat mai mult pe improvizaţia actorilor decât pe contribuţia autorilor se bucura de. O largă răspândire şi popularitate dincolo de hotarele Italiei; că spaniolul Lope de Vega îşi scrisese o bună parte din cele vreo două mii de piese de teatru, iar că Cervantes îşi scrisese aproape tot textul său; că Shakespeare îşi încheiase aproape întreaga operă – şi că la Londra, cu o populaţie de două sute mii de locuitori se aflau opt teatre cu clădiri construite special, pe când la Paris, exista mai mult simbolic un privilegiu de monopol acordat unei singure asociaţii „Les Confrères de la Passion", fără trupă, fără repertoriu şi cu un aproximativ sediu, de unde asociaţia veghea cumplit de vigilentă să interzică turneele trupelor din provincie-^CTeatrul popular primise o lovitură de moarte prin interdicţia Misterelor. În locul lor, şcoala lui Ronsard şi a „Pleiadei", încercase să împământenească un teatru mai savant, imitat după tragediile declamatoare ale lui Seneca. Dar aceste tragedii fuseseră scrise pentru a fi citite, nu jucate, încât rezultatul s-a dovedit catastrofal. Un singur exemplu, tragedia lui Jodelle, intitulată Cleopatra captivă. Tragedie în versuri, în cinci acte, cu coruri, strofe, antistrofe şi epode, după reţeta pindarică, scumpă „Pleiadei". În actul 1, scena I, umbra lui Antoniu povesteşte spectatorilor tragica sa moarte; în scena 2, apare Cleopatra să povestească lamentându-se cum a văzut prin vis această umbră a lui Antonio din scena precedentă chemâud-o la dânsul; urmează corul şi actul se sfârşeşte, fără nici un dialog şi nici un conflict. Apoi actul II, actul III şi aşa mai departe, până la actul V; îndreptăţindu-l pe Sainte-Beuve să constate că n-a putut descoperi nici o invenţie de caracter, de situaţii, de acţiune progresivă şi înainte cu mult de Sainte-Beuve, îndreptăţind mai ales spectatorii, poporul, să se dezintereseze cu desăvârşire de asemenea teatru pedant, artificial şi lipsit de sânge, de vitamine, de căldură, de vibraţie: prunc mort din născare.</p>
               <p rend="justify">Dar cum viaţa îşi face singură loc să ocupe vidul, teatrul francez izgonit din Capitală şi-a creat condiţiile mai prielnice de existenţă refugiindu-se în oraşele de provincie scutite de atâtea restricţii. Nenumărate trupe de actori cu talent şi adesea cu o dezinteresată pasiune pentru vocaţia lor, cutreierau în acest timp Franţa, prin capitalele de ţinuturi şi prin târguşoa-rele cele mai obscure, păstrând contactul nemijlocit cu poporul şi căutând să se adapteze la dorinţele, la înţelegerea şi la sensibilitatea poporului. Poate uneori căutând să se adapteze prea mult la aceste cerinţe şi făcând prea multe concesii. Însă cu acest pref şi în pofida teoreticienilor dogmatici, întreţinând interesul poporului francez pentru teatru şi pregătind terenul prielnic, fertil, pentru generaţiile marilor clasici ce-aveau să vină: Corneille, Molière, Racine.</p>
               <p rend="justify">De altfel, însuşi Molière, se prenumără printre cei ce-au pregătit în acest chip, acest teren. Parizian din naştere, n-a părăsit oare Parisul, stăpânit de „demonul teatrului" pentru a cutreiera ca actor întreaga Franţă vreme de treisprezece ani, ca abia după această îndelungă experienţă de om şi de artist, să se întoarcă definitiv în oraşul natal şi să prelucreze în opera-i creatoare, imensul şi variatul material de observaţie şi de experienţe acumulat în acest răstimp?</p>
               <p rend="justify">Cine erau şi ce erau în definitiv aceşti „cavaleri ai miracolului", aceşti eroi ai „romanului comic"?</p>
               <p rend="justify">Iată-i la drum! Într-o căruţă încărcată cu lăzi şi boccele, târau eu dânşii sceptrele şi coroanele de tinichea, mantiile de stambă vopsită care dădeau iluzia purpurei, sticlăriile şi cabo-şoanelo care dădeau iluzia diamantelor, perlelor, safirelor şi smaragdelor din colierele reginelor şi prinţeselor, din coroanele regilor şi împăraţilor'. Fiegii, prinţii, împăraţii, eroii păşeau prin praful şi prin noroaiele şleaurilor alături de căruţe şi de cai, în costume mult mai puţin fastuoase. Biete straie ponosite şi cârpite de oameni necăjiţi şi săraci, fără domiciliu fix şi fără să ştie vreodată unde le va fi mormântul, ultimul domiciliu pe planetă, pentru eternitate. Ce importă? Râd, cântă, discută, se tachinează, se gâlcevesc, îngroşând glasul repetă tiradele rolurilor care vor dezlănţui hohote de plâns sau de râs – nu întotdeauna după intenţiile lor şi ale textului. Ce importă? Au ajuns o dată cu scara într-un oraş ori într-un burg mai nevoiaş şi toropit, unde deodată sosirea lor împrăştie neastâmpăr şi freamăt. Comedianţii!</p>
               <p rend="justify">Reprezentaţia este improvizată într-o piaţă publică, într-o curte de han sau în spaţiul înconjurat de ziduri al unui vechi „jeu de paume", joc de tradiţie medievală cu mingea şi cu podul palmei, unde s-au adăpostit mai apoi aproape toate spectacolele teatrului francez din acea vreme, până ce şi-au statornicit săli special construite şi amenajate.</p>
               <p rend="justify">Piesele? Repertoriul? Tot ce poate fi mai vag şi mai adaptat circumstanţelor, de la loc la loc şi de la caz la caz. Cea mai desăvârşită anarhie şi mixtura celor mai variate influenţe şi imitaţii, cu precădere de drept şi de fapt, bufoneriile independente de cuprinsul şi de intenţia piesei, pentru a câştiga simpatia spectatorilor prin râs şi pentru ca tot prin râs, bufonii să poată strecura reclama diferitelor leacuri şi elixire miraculoase de tuse, de guturai, de vărsat, de holeră, de ciumă, de trânji ori de melancolie amoroasă.</p>
               <p rend="justify">În aceste condiţii, fse poate spune că adevăratul autor dramatic al Franţei din epoca premergătoare clasicismului, n-a fost acel Jodolle mai sus pomenit cu searbădă şi somnifera lui tragedie în care adormeau şi actorii şi spectatorii, ci Alexandre Hardy, dramaturg nu lipsit de talent, de curaj, de imaginaţie, de spirit dramatic şi de erudiţie, autor care a ştiut să întrevadă mai bine decât poeţii „Pleiadei" în subiectele antice nodul unor acţiuni dramatice, nu pretextul unor teme poetice. Autor al vreo şase până la opt sute de piese teatrale, cu subiecte din cele mai diverse epoci istorice şi regiuni geografice, cu reminiscenţe din cele mai variate literaturi; – într-o viaţă vagabondă de circa şaizeci de ani a atacat pieptiş toate genurile, pe toate gamele: pastorale italiene, epice şi interminabile desfăşurări narative după moda spaniolă, declamatorii tragedii à la Seneca şi îndestul de acceptabile tragedii eline în maniera lui Eschile, Sofocle şi Euripide. Piese pentru toate gusturile şi pentru tot soiul de spectatori, furnizate trupelor de teatru în peregrinările lor, cu preţ mediu de trei pistoli de aur – treizeci de franci – bucata.</p>
               <p rend="justify">Decorul? Ca pretutindeni în acea epocă, apel la imaginaţia spectatorului, nu la ingeniozitatea şi posibilităţile regizorului reduse la ultima şi cea mai avară expresie. Decoruri simbolice în cel mai fericit caz –un arbore în locul pădurii, o proră de navă în locul unei flote, un scaun de han în locul unui tron şi o masă în locul unui interior – când toate nu se reduceau la o simplă invocaţie scrisă cu tibişirul, lăsând publicul să se descurce cum îl ajuta. Capul. În genere, pentru a simplifica, se adoptase soluţia câtorva decoruri, factor comun, care puteau servi fără nici o modificare la două sau trei duzini de piese, prezentându-se cam aşa: la mijloc un splendid palat (splendid e un fel dea vorbi!); la stânga o mare furtunoasă cu o corabie de unde o femeie se aruncă în valuri; la dreapta, o prea frumoasă uşă de cameră cu o draperie care se închide şi se deschide, lăsând să se vadă un pat cu superbe pologuri. (Decorul pentru o piesă de memorabil succes a lui Hardy, folosit pentru nenumărate alte piese ale sale şi ale altora, scrise adesea de hatârul decorului.) Bineînţeles, decorul era fixat o dată pentru totdeauna pe-o singură pânză, a fundalului. Actorii înaintau ori se retrăgeau un pas la dreapta sau la stânga, ca să treacă dintr-o ţară în alta, din Scoţia în Persia şi din Constantinopol la Cor-dova; ieşeau pe-o uşă flăcăi în floarea tinereţii şi apăreau pe cealaltă, cu barba de-un stânjen.</p>
               <p rend="justify">Miracolul acestor „cavaleri ai miracolului" din acea vreme este că totuşi izbuteau să atragă o nerăbdătoare năvală de public la reprezentaţie, că spectatorii hohoteau de râs sau de plâns, că participau din toată inima la peripeţiile comediilor şi tragediilor, că se înfăţişau de sârg să facă coadă la spectacolele ce continuau câte două sau trei zile, ca romanele foiletoane sau ca filmele de pe vremea cinematografului mut; ba uneori chiar şi câte opt zile la şir, ca tragi-comedia Theag/ine şi Cariclée, una din operele de tinereţe ale lui Hardy. Explicaţia e simplă. Spectatorii, recrutaţi din mulţimile târgurilor dornice de viaţă după atâtea urgii şi cu spiritul nealterat de convenţionalismul factice al dogmelor scolastice, de artificialele precepte estetizante ale preţioşilor ridicoli de toate vârstele şi de ambele sexe, se îmbulzeau, râdeau, plângeau şi aplaudau, fiindcă totuşi găseau o iluzie de viaţă, o descărcare a bucuriei – fie şi a durerii – de a trăi.</p>
               <p rend="justify">În acele săli, care încă nu se puteau numi săli de spectacol, în acea lumină de feştile şi opaiţe care încă nu se putea numi lumină, în acea înghesuială îmbâcsită de sudoare, de fum, de miasme, „cavalerii miracolului" le deschideau deodată zarea spre o lume menită să-i consoleze de lumea lor şi s-o facă uitată pentru câteva ceasuri, însuşindu-şi tragediile ori tragi-comediile eroilor cu care se identificau. Puţin lucru? De dispreţuit balsam?</p>
               <p rend="justify">E  însăşi definiţia şi raţiunea de existenţă a teatrului de oriunde şi de oricâud.</p>
               <p rend="justify">Universul interior, subconştient al spectatorului, ignorat de el însuşi şi proiectat brusc în afară, pe dimensiuni care-l depăşesc, dar în care din ungherul său pitit se recunoaşte uneori cu teroare, alteori cu alinarea unei nostalgii sau revanşe, de cele mai multe ori cu uimire: Don Rodrigo şi Ximena, Romeo şi Julieta, Jago şi Othelo, Phedra, Cinna, Tartuffe, Ham-lot, Andromaca, Oroste, coana Chiriţă sau Caţavencu. Se recunoaşte ori crede că recunoaşte pe vecin ori pe vecină, deşi modelul de pe scenă e croit mai mult după chipul şi asemănarea sa. Nu-i şi aceasta o consolare? Comedia îi pare zugrăvirea unor nefericiri ridicole, care se întâmplă altora şi de care râde. Tragedia, zugrăvirea unor nefericiri nedrepte şi înfricoşate, care l-au păscut şi pe el, ori au pândit-o şi pe ea, ca să lăcrimeze pe furiş. Iar mai toate comediile îi par că sfârşesc cu o căsnicie, precum spunea nu-mi mai amintesc cine, numai fiindcă de acolo înainte începe tragedia.</p>
               <p rend="justify">Tânărul jurist din Rouen, în ceasurile libere, aşternuse pe hârtie o asemenea comedie fără pretenţii, Melita sau scrisorile false, pe care într-o zi a anului 1629 a predat-o unui asemenea cavaler al miracolului, actorului Mondory, în turneu cu întreaga trupă. Cavalerul miracolului cu pricina era cel mai faimos talent actoricesc al timpului, cu un glas celebru în toată Franţa; autorul abia împlinea douăzeci şi trei de ani, era cu totul necunoscut şi pare puţin probabil să fi călătorit vreodată la Paris. Nici nu îndrăznea a năzui să-şi vadă comedia jucată acolo. Ambiţiile sale mult mai modeste se mărgineau la câteva reprezentaţii în oraşul natal: în cel mai fericit caz poate şi în alte târguri provinciale, unde vagabonda trupa pribeagă.</p>
               <p rend="justify">Mondory, el însuşi fiul unui magistrat din Auvergne, poet şi actor, om de cultură şi fire generoasă din familia entuziastă a lui Matei Millo al nostru, cum se ivesc mai întotdeauna şi mai pretutindeni „fii rătăciţi" în epocile febrile de renaştere culturală şi artistică, a adulmecat însă de îndată în foile manuscrisului altceva decât un banal exerciţiu de amator. Cu o solicitudine de frate mai mare a făcut legământ să joace piesa la Paris şi într-adevăr a jucat-o în iarna aceluiaşi an, 1629, cu cel mai desăvârşit succes.</p>
               <p rend="justify">Urzeala comediei, de la sine înţeles, complicată în mai multe şi prea fanteziste iţe, aşa cum cerea moda timpului şi gustul publicului: mistificări, scrisori plăsmuite, un personaj fără scrupul, substituindu-se mai în glumă, mai în serios, în inima fetei pe care o iubea cel mai bun prieten, cu ajutorul acestor răvaşe. Dar în plus ceva cu totul nou. Un stil şi un accent de viaţă vie, veridică. Spectatorii s-au înveselit, au râs şi au aplaudat. Câţiva şoareci de bibliotecă, pentru care textul însemna text scris, nu acţiune pe scenă, au găsit însă succesul cam exagerat, întrucât autorul nu ţinea socoteală de legea unităţilor din Poetica lui Aristotel.</p>
               <p rend="justify">Un prim avertisment, de care tânărul autor, cu imprudenţă, nu s-a prea sinchisit deocamdată, mulţumindu-se să replice mult mai târziu, la imprimarea textului şi mărturisind cu o subţire ironie normandă că în bietul său târg de provincie habar n-avusese de codul poetic al lui Aristotel, de obligaţia să complice şi să încâlcească intriga şi mai savant, să dea peroraţiilor şi dialogurilor un ton şi mai emfatic, în stilul preţioaselor din saloanele doamnei de Rambouillet. „0 călătorie pe care am [ăcut-o la Paris pentru a vedea cu ochii mei succesul comediei Melila – scrie el cu o naivitate ce nu pare chiar aşa de naivă, ci mai mult un şumoiag de urzici plesnit peste nasul celor cu pricina – m-a informat că piesa nu respectase unitatea celor douăzeci şi patru ore; singura regulă cunoscută în acea vreme. Mai auzii şi că oamenii de meserie o blamau fiindcă avea prea puţine efecte de surpriză şi fiindcă stilul era prea familiar. Pentru a face faţă cu onoare la obiecţiile acestei cenzuri, printr-un soi de bravadă m-am aşternut atunci să scriu altă piesă după toate regulile (adică una cu acţiunea limitată la douăzeci şi patru ore), cu sumedenie de incidente şi într-un stil cât mai nobil, dar care să valoreze te miri ce şi mai nimic. Ceea ce am izbutit la perfecţiune!"</p>
               <p rend="justify">Această piesă de-a doua, care după opinia autorului nu preţuia multe parale, e „Clitandra sau inocenţa eliberată", unde pentru a satisface pretenţiile criticilor, Pierre Corneille a îngrămădit într-adevăr într-un spaţiu de douăzeci şi patru ore cele mai extravagante peripeţii. Eroii se deghizează în păstori, uraganele trăsnesc caii sub prinţi, o eroină trădătoare scoate ochiul unui senior cu un ac de păr, personajele se întreucid cu promptitudinea muşchetarilor din romanul lui Alexandre Dumas, de-clamând cele mai sonore şi sforăitoare tirade. Dar talentul s-a dovedit mai tare decât intenţiile autorului de a brava critica şi publicul. Piesa n-a întârziat să dezlănţuie aceleaşi aplauze, bucurându-se de acelaşi succes ca Melita, cu respectul primei unităţi a codului Aristotelian, în plus. Zarul era aruncat.</p>
               <p rend="justify">Tânărul şi necunoscutul jurist clin Rouen devenea un autor de teatru cu faimă la Paris, deşi după datina timpului numele lui încă nici nu figura pe afiş sau când figura, era imprimat cu litere microscopice. Dar succesele celor două piese cu reprezentaţii alternate se menţinuseră atât de statornic, încât trupa lui Mondory, contopită oînă atunci cu trupa instalată la „Hôtel de Bourgogne", când se întorcea din turneele provinciale, s-a şi separat, încumetându-se să lucreze pe cont propriu de la această dată înainte, cu un public fidel, în teatrul ce avea să se numească „du Marais", după numele cartierului periferic şi în curs de construcţie, pe terenurile unor foste grădini de zarzavaturi.</p>
               <p rend="justify">A  treia piesă reprezentată în anul următor, 1633, Văduva sau Trădătorul pedepsit, depăşeşte toate aşteptările trupei, ale publicului şi ale autorului. Chiar pedanţii confraţi care-l cârti-seră şi aveau să se înverşuneze cu o duşmănie mult mai neînduplecată şi mai meschină peste trei ani, după vâlva Cidului, îl aplaudară în unanimitate. George de Scudéry exclamă în stihuri: „S-a înălţat soarele, retrageţi-vă stele!" Jean Mairet li închină un madrigal nu mai puţin entuziasmat; iar Jean de Rotrou, singurul dintre prietenii ce-avea să-i rămână credincios în ceasuri de cumpănă şi de restrişte îşi adăugă glasul său în corul elogiilor.</p>
               <p rend="justify">De aici înainte, Pierre Corneille îşi împărţi viaţa şi timpul între oraşul natal şi Paris, călătorind când cu diligenta, când cu nava pe Sena, legând amiciţii mai strânse cu feluriţi confraţi şi viitori rivali, cutreierând împreună cu dânşii feluritele ospătarii şi cabarete celebre ale vremii, încereând să-şi dea un lustru parizian firii sale scorţoase şi reuşind cu mai indiscutabilă izbândă să se inspire din viaţa şi din moravurile pariziene pentru piesele ce s-au succedat într-un ritm foarte rapid: Galeria Palatului la 1634 şi Subreta sau Dama de companie în acelaş an, Piaţa regală în 1635. Fiecare nouă piesă vădea unnou progres în profilarea caracterelor şi în observaţia vieţii, în stil şi în năzuinţa de a trece de la farsă la comedia înaltă de caracter.</p>
               <p rend="justify">Prestigiul atâtor succese nedezminţite de la o piesă la alta, l-a constrâns pe Pierre Corneille să primească a fi înregimentat şi în echipa de onoare aleasă de cardinalul Richelieu pentru a executa la comandă piesa Comedia Tuileriilor, cu subiectul imaginat de înaltul sfetnic al lui Ludovic al XIII-lea şi versificată în asociaţie poetică pe acţiuni împreună cu celebrităţile astăzi aproape uitate ale epocii: Colletet, d'Etoile, Boisrobert şi Rotrou. Dar alături de ceilalţi patru colaboratori foarte docili şi servili, el singur şi-a permis a întocmi un act viu, nervos şi artistic, construit după chipul şi inspiraţia sa, nu a car. Dinalului, încât şi-a asigurat încă o dată cu o nouă imprudenţă altă notă proastă în cartea neagră a atotstăpânitorilor şi a amicilor cu spinarea mai elastic încovoiată, ca un rebel incomod, lipsit de cel mai elementar simţ al respectului şi convenienţelor – eroare ce nu se iartă şi avea să-i scoată independenţa pe nas cu vârf şi îndesat în timpul cel mai scurt, peste un an.</p>
               <p rend="justify">Până atunci, trupa lui Mondory în plină prosperitate şi maf-când o pasiune crescândă a parizienilor pentru teatru, datorită cu deosebire tânărului autor de la Rouen, reprezintă Medeea, prima tragedie corneliană în înţelesul strict al cuvântului, dar în stilul pompos al lui Seneca, precum şi Jocul amăgirii, piesă plină de semnificaţii ascunse şi complexe, de-o temeritate şi de-o vivacitate într-adevăr shakespeareană, caro ne obligă la un popas de mai minuţioasă analiză, fiindcă ne va explica într-o bună măsură lupta permanentă a lui Corneille, a geniului său întraripat, cu legile formaliste ce-aveau să-i reteze aripile şi să-i mutileze elanul creator nu o dată.</p>
               <p rend="justify">E  greu fireşte, să ne imaginăm şi să reconstituim impresia acestei piese străbătute de apariţii fantastice şi baroce, asupra spectatorilor parizieni din veacul al XVII-lea.</p>
               <p rend="justify">Însuşi Pierre Corneille o numeşte „Un étrange monstre" – „un monstru straniu", poate fără să creadă deplin în ceea ce spune, cu aceiaşi maliţie normandă ce revine ca un reflex de apărare, de câte ori contemporanii îl pun la zid şi îl judecă neînduraţi cu codul lui Aristotel în mână. Un monstru straniu? Dar majoritatea pieselor lui Shakespeare, straniul geniu universal al tuturor popoarelor şi tuturor veacurilor, nu sunt şi ele în acest caz tot atâtea exemplare de monştri încă şi mai stranii?</p>
               <p rend="justify">Pentru a ne dispensa de orice alte comentarii ipotetice, men-ţionând doar că piesa s-a jucat cu neîntrerupere treizeci şi cinci de ani la şir, la Paris şi în toate burgurile provinciale, să ne rezuroiim la o reprezentaţie din 1937, cu mijloacele şi în spiritul cel mai modern. Spectacol pus în scenă de inegalabilul artist şi interpret Louis Jouvet, la Comedia Franceză, unde din întâm-plare am avut parte şi noroc să asist atunci.</p>
               <p rend="justify">Într-o grotă din Touraine, bagheta magică a unui vraci desparte lespezile de stâncă, pentru a lăsa să apară un imens fundal negru pe care se profilează agitându-se costume aurii, fără trupuri, fără figuri, fără braţe. Decor şi atmosferă de basm – cam bizare, sinistre chiar, dar de cea mai autentică esenţă shakespeareană. În această atmosferă şi în acest decor ireal, de basm şi vedenii cu strigoi, un tată desperat îşi caută feciorul rătăcit, Clindor, pe care într-un acces de mânie l-a silit cândva să fugă de acasăi luându-şi lumea în cap. Iar vraciul îşi desfăşoară pe fundalul macabru, fantomal, toate peripeţiile fantasmagorice ale numitului Clindor, ajuns valetul unui individ fanfaron şi poltron, Matamore, îndrăgostit de iubita lui, săvâr-şind diferite isprăvi abracadabrante, omorând rivali în duel, pentru ca la sfârşit să apară împreună cu femeia iubită în plină dramă şi în costume de fastul cel mai teatral cu închipuire. Amândoi pier ucişi de al treilea personaj devorat de gelozie. Nebun de durere şi de remuşcare, tatăl izbucneşte în suspine, pe când vraciul generos printr-un episod revelatoriu – împărţirea unei reţete serale între actorii unui spectacol –• îl lămureşte că totul a fost numai un „joc al amăgirii" şi că n-a asistat decât la actul final al unei tragedii, unde rolul principal îl jucase numitul Clindor; devenit actor.</p>
               <p rend="justify">Piesa străbătută aşadar de nu ştiu ce element feeric şi neliniştitor, de ironie şi enigmatice simboluri, care indică o strună – o gamă întreagă – a geniului creator al lui Corneille, toate nebănuite îndeobşte de lectori şi de spectatori, toate abandonate în aparenţă mai târziu de autor, dar revenind subtil, viclean, nostalgic, în cele mai neaşteptate clipe şi episoade ale întregii sale opere. Cum sublinia cu prilejul acelei, reprezentaţii un comentator al vieţii şi al operei lui Pierre Corneille, cu destinul îndestul de nefericit în timpul invaziei germane în p'ranţa; şi cum remarca înainte de el, prin 1912, Jean Richepin într-o conferinţă presărată de foarte ingenioase observaţii şi analogii, această comedie premergătoare Cidului, jucată în acelaşi an cu Cidul, mai dă de gândjt şi pentru alte motive încă mai demonstrative. Zugrăvind pe faimosul Matamore, oşteanul veteran, fanfaron şi palavragiu, strănepotul aproape de două ori milenar al lui Pyrgopolinice din Miles Gloriosus, comedia lui Plaut, marele Corneille nu a creat numai un tip literar şi teatral ce şi-a schimbat porecla în renume (Mala-Moros, în limba spaniolă ucigătorul do mauri) ci s-ar putea spune că împins de demonul aceleiaşi bravade despre care pomenea singur, a anticipat într-o versiune de parodie, o sumedenie din eroii sublimi ai tragediilor sale de mai târziu, ca şi ai tragediilor scrise de alţii.</p>
               <p rend="justify">Matamore, analizând mai adânc, nu e oare Don Diego şi bătrânul Horaţiu? Nu e Don César de Bazan şi Cyrano de Bergerac, cu spiritul unei culegeri a vremii de aşa-numitele Rodo~ montades espagnoles, care zeflemiseau sonorul cavalerism eas-tilian? Ba într-o oarecare măsură, nu e chiar şi o altă versiune pe muche de cuţit a lui Don Rodrigo, Cidul Campeador, privit sub alt unghi optic? Cu deosebirea că Matamore se mărginea la bravura imaginară cu vorba, pe când Don Rodrigo, după vorbă o mai dovedea, depăşind-o şi cu fapta, cu spada, cu arma.</p>
               <p rend="justify">Această ambivalenţă scriitoricească, această ispită temerară de a înfăţişa aproape paralel două versiuni ale eroismului, unul sub aspect satiric şi bovaric, altul sub aspectul sublim, este caracteristic pentru geniile cele mai reprezentative ale epocii şi se explică printr-un anume climat istoric al vremurilor. Nici feluriţii Matamori, nici feluriţii Don Rodrigo, nu erau prea departe de dânşii în timp şi în spaţiu. Mai circulau încă şi alte incarnaţii mai puţin excesive printre contemporani. Shakespeare i-a sintetizat înainte cu câţiva ani în Falstaff şi în eroii tragediilor salo istorice; Cervantes, în Don Quijote luptătorul cu morile de vânt, prin care pretindea că va lichida romanul cavaleresc, pentru ca mai apoi, înainte de moarte să scrie el însuşi alt roman, Persiles, un specimen de alt Amadis, de cel mai tipic cavalerism medieval, parcă voind să se răscumpere şi să se elibereze de-o mustrare. Astfel de dualism exteriorizat în operele de creaţie, să nu însemne oare expresia unei lupte a autorilor cu un dualism lăuntric, cu alternanţa celor două strune, a sublimului şi a satirei? Un Dante, un Goethe, un Racine sau un Victor Hugo, care nu prea ştiau să zâmbească, au fost cruţaţi de asemenea lupte. Dar spre norocul literaturii şi spre diversitatea operei lor, nici Shakespeare, nici Cervantes, nici Molière şi nici Gogol nu şi-au găsit o pace atât de comodă şi monocordă. Şi cu atât mai mult Pierre Corneille, care în afară de lupta cu el însuşi, în el însuşi, a dus toată viaţa un război înăbuşit, subteran, o guerrilla de partizan, cu obtuzitatea şi conformismul unor anume contemporani înfipţi în pâine, cu platitudinea mediocrităţii, cu improvizaţii şi neautorizaţii procurişti ai lui Aristot, cu regimul dictatorial al Regelui-Soare tot aşa de intransigent în literatură şi artă, ca şi în politică, în sfârşit, cu Academia Franceză, aşa precum se va vedea şi se va dovedi.</p>
               <p rend="justify">Iată-ne ajunşi, în fine la Cidul, piatra de hotar a literaturii franceze şi piatra de temelie a clasicismului francez!</p>
               <p rend="justify">Data când s-a reprezentat Cidul de către aceeaşi trupă a lui Mondory, nu este precisă. Ultimele zile ale lunii decembrie din anul 1636, probabil cu prilejul sărbătorilor de Crăciun sau în ajunul Anului Nou. Cert este că reprezentaţia a avut un răsunet imens şi că s-a transformat într-un eveniment istoric.</p>
               <p rend="justify">Până atunci, cum am văzut, piesele junelui jurist din Rouen se bucuraseră de succese; de foarte mari şi neîntrerupte succese. Cidul a însemnat însă altceva.</p>
               <p rend="justify">Un triumf.</p>
               <p rend="justify">Până atunci, Pierre Corneille cucerise o netăgăduită celebritate la Paris şi în toate oraşele Franţei cutreierate de trupele nomade, „cavalerii miracolului". Triumful Cidului însemna însă altceva, de altă calitate.</p>
               <p rend="justify">Gloria!</p>
               <p rend="justify">Desigur, vâlva prea gălăgioasă a unei opere de creaţie literară şi entuziasmul prea frenetic al publicului nu întotdeauna demonstrează ceva. Nu întotdeauna e şi o chezăşie a valorii sale reale. Nici o anticipaţie – măcar aproximativă – a verdictului pe care îl va pronunţa fără apel, viitorul.</p>
               <p rend="justify">Mai ales când e la mijloc o operă dramatică. Dimpotrivă chiar.</p>
               <p rend="justify">Numai timpul, iarăşi ne întoarcem la el, numai timpul, marele arbitru fără de greş, poartă grija să risipească amăgirile şi să restabilească proporţiile normale şi durabile. El repară erorile. El subliniază şi ratifică excepţiile. El pecetluieşte dreptatea cea mare şi ultimă, în literatură, în teatru, în artă, ca şi în toate, pe orice tărâm.»</p>
               <p rend="justify">Când însă la finele lunii decembrie din anul 1636, un teatru din Paris, cu mijloace modeste, cu sala neîncăpătoare, cu scena îngustă cât un podiu de spectacol şcolăresc, cu decorurile scorojite şi universale pentru te*ate piesele din toate epocile istorice şi cele mai neaşteptate regiuni geografice, cu lumini plăpânde de opaiţ şi cu scaune şchioape, dar cu artişti însufleţiţi de talent şi de pasiune, când un asemenea teatru sărăcuţ dar curajos s-a încumetat să joace Cidul, tragi-comedia tânărului Pierre Corneille din Rouen, rămas provincial incurabil până la sfârşitul vieţii – triumful a fost spontan şi fără precedent. Poporului i-a mers de îndată la inimă zbuciumul patetic al celor doi eroi principali, Ximena şi Don Rodrigo, lupta dintre pasiune şi voinţă, dintre pasiune şi datorie, dintre pasiune şi onoare; lupta dintre sentiment şi datorie, dintre inimă şi minte.</p>
               <p rend="justify">Iată o dată istorică, decisivă, când poporul dintr-o sală populară de spectacol a ştiut să vadă mai clar omenescul profund al acestei lupte de pe scenă şi să simtă mai generos, mai nobil accentele autenticului geniu creator, decât Academia Franceză, decât critica pedantă şi fosilizată, scolastică, a epocii; decât confraţii pizmăreţi şi mofluzi, autori de râncede piese fără ecou, care s-au năpustit în corpore, coalizaţi cu instinctul gregar al mediocrităţii, spumegând de indignare şi agitând paloşe de sărmană tinichea să decapiteze pe Corneille, să facăharcea-parcea Cidul şi să reântroneze cultul mediocrităţii călduţe şi molcuţo a vechilor tipicuri convenţionale, ciugulite şi dezmormântate de circumstanţă din opurile lui Aristot.</p>
               <p rend="justify">Sfârşea o epocă. Începea alta.</p>
               <p rend="justify">În negurile încă nprisipite ale Evului Mediu, în mărăcinii şi bălăriile drumurilor întortocheate şi dibuielnice, Cidul lui Pierre Corneille despica o cale nouă. Deschidea alte orizonturi, făcea să vibreze în sensibilitatea omenească şi în cugete o coardă care încă nu sunase.</p>
               <p rend="justify">Destul să situăm piesa în spaţiu şi în timp.</p>
               <p rend="justify">Astăzi, datele istorice nu ne spun prea mult şi prea multe. Se estompează într-o ceaţă uniformă, în care distanţele de la un deceniu la altul, de la o jumătate de veac la alta, nu prea par de vreo însemnătate deosebită, încât ne-am deprins nici să nu le reţinem. Rămân cifre moarte şi fără semnificaţie în manuale, în tratate, în enciclopedii. Contemporanii însă le trăiau cu toată intensitatea şi le simţeau apăsând asupra lor, înăbuşindu-i ori despicându-le ca o perdea deschisă o zarişte pe care părinţii lor nici nu o bănuiau. Să reconstituim deci câteva momente.</p>
               <p rend="justify">Giordano Bruno, filosoful italian, care ţinuse prelegeri la Paris, combătând scolastica şi aristotelismul, fusese ars pe rug la Roma, în 1600, cu treizeci şi şase de ani înainte de premiera Cidului. Lueillo Vanini îndurase acelaşi supliciu în 1619, la Toulouse. Campanella, alt duşman al scolasticei, mort la 1639, îşi trăise ultimii douăzeci şi şapte de ani ai vieţii în temniţa, supus de treisprezece ori la tortura sadică a inchiziţiei. Galileo Gallilei, ilustrul matematician, fizician şi astronom, în anul 1633, la vârsta de şaptezeci de ani, ca să scape de rug şi de supliciile inchiziţiei, abjurase toată doctrina sa înaintată ca să exclame totuşi: „E pur şi muocel" Şi aşa mai departe.</p>
               <p rend="justify">După datele tratatelor de istorie, Evul Mediu sfârşise. Dar în realitatea cea de toate zilele, bine şi amar simţită de contemporani, teroarea beznelor continuă cu o înverşunare încă şi mai cumplită. Sărmanul Aristot, unul din cei mai înaintaţi cercetători şi cugetători ai epocii sale, ajunsese printr-o abjectă derâdere, instrumentul şi justificarea celor mai monstruoase prigoane, împotriva urmaşilor care-i duceau făclia mai departe. Marii scriitori contemporani cu Giordano Bruno, cu Vanini, cu Campanella, cu Galileo Gallilei, nu se lăsaseră mai prejos. Indiferent de obârşie, de gen literar şi de patrie, recunoşteau lui Aristot ce este de recunoscut şi îşi vedeau cu orice risc şi împotriva tuturor prejudecăţilor de creaţia lor, care purta pecetea timpului. William Shakespeare – destinat să răraînă unic şi fără urmaşi prin tumultul inegalabil al geniului său creator – murise cu două decenii înainte de reprezentarea Cidului, care nu ar fi fost de fel străin viziunii sale. Murise în acelaşi an cu Miguel Cervantes, autorul celui dintâi roman în sensul modern al cuvântului.</p>
               <p rend="justify">Era o simplă coincidenţă de date istorice? Nu.</p>
               <p rend="justify">Amândoi şi Shakespeare şi Cervantes, statorniciseră cu opera lor pietrele de hotar dintre acele două lumi.</p>
               <p rend="justify">Dar cum ţinu*em să amintesc, negurile stătute şi asfixiante ale scolasticei mai stăruiau încă la joncţiunea aceasta dintre două lumi, dintre Evul Mediu şi Renaştere, înpofida rigidelor date istorice.</p>
               <p rend="justify">Opera dramatică a lui Shakespeare, cuprinzând cele treizeci şi şapte de piese atât de uluitoare prin diversitatea lor, se tipărea în Anglia în prima cdifiune a lui Jaggard şi Blount; dar sunt prea puţine indicaţii şi chiar probabilităţi că tânărul Pierre Corneille să fi citit, poate măcar să fi auzit despre vreuna, în schimb, romanul lui Cervantes, ca de altminteri toată literatura Spaniei din „veacul ei de aur", număra în Franţa aproape tot atâţia cititori şi admiratori, câţi în patria lui Lope de Vega şi a lui Calderon de la Barca. Romanul Don Quijote a fost tradus imediat în limba franceză şi editura Flammarion din Paris, în colecţia sa de clasici universali răspândită în sute de mii de exemplare, menţine şi acum versiunea acestei prime traduceri pentru calităţile deosebite şi savuroase ale unei limbi autentice de epocă. În acelaşi an când trupa lui Mondory jucase Melita, întâia piesă a lui Pierre Corneille, trupele din provincie reprezentau Nebuniile lui Cardemio, comedie pastorală extrasă de un oarecare Pichou tocmai din episodul inclus de Cervantes ca o povestire independentă în romanul său şi alte trupe în turneu nu conteneau a juca piesa mai veche, Celestina a lui Femando de Rojas, care a desfătat vreo două sau trei generaţii de spectatori, cu nesfârşitele-i peripeţii în nici mai mult, nici mai puţin, de douăzeci şi unu de acte.</p>
               <p rend="justify">Pentru literatura franceză şi pentru publicul francez nu existau Pirinei. Operele scriitorilor spanioli se simţeau în Franţa ca Ia ele acasă. Şi cu atât mai familiar, mai direct, sunau în urechea lui Corneille, bun cunoscător al limbii spaniole, care se adresa de-a dreptul textelor originale.</p>
               <p rend="justify">Nu însă de la Alarcon, de la Lope de Vega, de la Cervantes ori de la Tirso de Molina putea să înveţe Pierre Corneille legile celor trei unităţi aristoteliene, socotite de comentatori bucheri indispensabile tragediei perfecte. Toţi aceşti mari creatori se dispensaseră de ele, socotindu-le depăşite. Lope de Vega o declarase răspicat în al său Arte nuevo de hacer comedias; iar Cervantes mărturisise tot atât de răspicat: „Când am de scris vreo comedie, ferec cu şapte chei toate preceptele teoretice ale artei, scot pe Terenţiu şi pe Plaut din bibliotecă fiindcă ei nu mă judecă şi nu mă acuză; căci adesea adevărul strigă din răsputeri prin foile cărţilor mute". De altfel, în Don Quijote, ca supremă ironie, nu pusese el nu mai ştiu ce prelat din Toledo.</p>
               <p rend="justify">—  Corneille – Teatru să numească un magistrat cu sarcina de a interzice toate piesele care se abat de la legile aristoteliene?</p>
               <p rend="justify">În Spania Inchiziţiei se putea glumi aşadar pe această temă, fără primejdie. În Anglia lui Shakespeare şi Ben Jonson de asemeni. În Franţa lui Pierre Corneille, nu, sub nici un cu-vânt, cum avea s-o simtă pe propria-i piele îndată după triumful Cidului – şi mai târziu, toată viaţa, pe socoteala întregii sale opere, brăzdată de cicatrici, mutilată de vameşii şi fariseii pitiţi sub pulpana mantiei lui Aristot, ca să-l lovească pieziş şi trădalnic, pe la spate, de câte ori le-a venit la îndemână.</p>
               <p rend="justify">E  un mizerabil, un odios capitol de istorie literară, care nu figura în glorioasa apologie a secolului lui Ludovic al XIV-lea, Regele-Soare, întocmită pe vremuri de Voltaire. Datoria omenească şi scriitoricească ne obligă să-i cercetăm cauzele şi efectele mai stăruitor, fiindcă ilustrează o epocă şi un climat atât de neprielnic şi dăunător creaţiei, împotriva celor mai făţarnice şi mistificatoare legende. În anii târzii ai bătrâneţii, marele Voltaire în Comentariile asupra lui Corneille scrise la 1764, când împlinea şaptezeci de ani, şi-a răscumpărat cu prisosinţă şi într-un chip magistral, uşurătatea cu care pospăise afirmaţiile şi sistematizările cu totul arbitrare, pomenite la începutul acestor însemnări. Ca atare, ne vom referi deci şi la ele, pentru a reconstitui adevărul cel adevărat.</p>
               <p rend="justify">Adevărul cel adevărat este că triumful Cidului luase de îndată proporţiile şi caracterul unui eveniment revărsat dincolo de matca şi dimensiunile, de durata efemerelor ahtieri teatrale.</p>
               <p rend="justify">*Un eveniment istoric, naţional.</p>
               <p rend="justify">După vâlva primelor reprezentaţii şi după spontanele aclamări ale poporului simplu, care alcătuia îndeobşte publicul spectacolelor plătite cu voie bună la înghesuială, cu larmă, cu participare directă la peripeţiile eroilor de pe scenă, cu hohote robuste de râs şi lacrimi înduioşate de plâns, vâlva prinsese aripi să se înalţe de jos în sus şi către sferele aristocraţiei afectate a saloanelor, către mărimile mult mai pretenţioase ale curtenilor blazonaţi, împerucaţi şi înmănuşaţi, cu pene de struţ la pălărie, cu jabouri şi manşete de dantelă. Iar toate mărturiile contemporanilor, confirmă fără nici o excepţie că în primele luni tra-gi-comedia lui Corneille a fost întâmpinată şi de acest public năzuros, cu aceeaşi unanimă îneîntare.</p>
               <p rend="justify">Într-un răvaş al lui Mondory, actorul care-l încarna pe Don Rodrigo, răvaş adresat la începutul lunii ianuarie 1637 eruditului şi scriitorului de mare prestigiu Guez de Balzac, fost astru de primă mărime în saloanele doamnei de Rambouillet şi retras mai apoi în singurătatea morocănoasă a unui conac de ţară pentru a se desolidariza de frivolitatea şi intrigile de la curte, se poate citi: „Publicul se îmbulzeşte atât de numeros la uşile noastre şi sala a devenit atât de neîncăpătoare, încât toate ungherele teatrului unde se ghionteau altădată valeţii de casă şi pajii, s-au transformat în locuri de favoare pentru doamnele cele mai distinse şi scena e omată în permanenţă de crucile albe ale cavalerilor celor mai înalte ordine". (Căci, precum se ştie, ca să nu se amestece cu vulgul, nobilii asistau la spectacol direct pe scenă, la doi paşi de actori şi mai ales de actriţele cu nuri şi cu picăţele). Scrisorile celebrei marchize de Sévigné revin stăruitor la orice prilej asupra acestui triumf general recunoscut: „Beau comme le Cid– frumos ca Cidull"– deveni în scurt timp expresia supremă a entuziasmului, fie că era vorba de un superb prunc nou-născut, viitor marchiz ori viitoare contesină, de-o superbă pânză de Rubens, de-o superbă rochie cu panglicuţe şi falbalale ori de-un nobil caracter omenesc, din cele nestigmatizate în Caracterele lui La Bruyère, sub ocrotitoarele auspicii ale lui Teofrast. Traducătorii dădură zor ca niciodată până atunci să tălmăcească piesa în mai toate limbile popoarelor europene unde străbătuse adierea înviorătoare şi primăvăratică a Renaşterii, chiar şi în Spania, patria de obârşie a Cidului Campeador şi a lui Guilen de Castro, de la care se inspirase Pierre Corneille.</p>
               <p rend="justify">Ludovic al XlII-lea, palul şi fantomalul urmaş la tron al lui Henric al IV-lea, manevrat ca o docilă marionetă monarhică de mult mai voluntarul şi dibaciul politician Richelieu, descoperi totuşi o drojdie de energie pentru a porunci ca piesa să fie jucată de trei ori la palatul Louvre-ului; şi însuşi cardinalul Richelieu, neglijând pentru o clipă ecourile şi răstălmăcirile politice ale tragi-eomediei adaptate cu atâta îmufletire de toate categoriile de spectatori, catadicsi s-o onoreze cu două reprezentaţii de gală, pe scena particulară a palatului său inaugurat de curând.</p>
               <p rend="justify">Deci triumf deplin, unanim, pe toată linia, deocamdată fără nici o umbră la orizont.</p>
               <p rend="justify">Triumf recunoscut şi de către glotimea cea mare şi unanimă a Parisului, care sosea la spectacol bălăcindu-se în noroaiele uliţelor sau călărind pe catâri, cum erau mijloacele de Iocomo-ţiune ale mulţimii nevoiaşe din acea vreme într-o capitală fără habar de urbanism, de igienă, mătură şi trotuar; recunoscut şi de către aristocraţia cu nasul de ceară, care se înfăţişa Ia spectacol în caretele aurite cu blazon, în lecticile împresurate de paji sau săltând In şeile şi în scările cailor de rasă ale muşchetarilor, drapaţi în pelerinele lor purpurii cu imense cruci brodate în fireturi de argint.</p>
               <p rend="justify">După două secole, cel mai autorizat şi mai bine informat istoriograf şi critic al literaturii franceze, cu un caracter omenesc dubios şi adeseori prea suspect în judecata pizmăreaţă a contemporanilor, dar cu o incontestabilă pătrundere în aprecierea fenomenelor literare şi istorice de mult consumate şi validate de timp, Sainte-Beuve, fixa momentul în această substanţială şi evocatoare prezentare: „De îndată ce a pus piciorul în nobila poezie a Spaniei, el (Pierre Corneille) se simţi la dân-sul ac^să, în propria sa patrie. Geniu loial, pătruns de demnitatea onoarei ţi a moralei, păşind întotdeauna cu fruntea sus, nici nu ar fi fost cu putinţă să nu simtă o simpatie spontană şi profundă pentru eroii cavalereşti ai acestei brave naţiuni. Impetuoasa ardoare a inimii sale, sinceritatea lui de copil, devotamentul lui neclintit în prietenie, melancolica lui resemnare în iubire, cultul datoriei, caracterul lui nevătămat de orice fel de egoism, naiv şi sobru, sentenţios, splendid de mândrie şi nobilă dominare de sine, toate îl mânau în chipul cel mai firesc spre genul artei spaniole – drept care o îmbrăţişa cu fervoare, o acomoda poate fără a-şi da seama deplin, cu înclinările naţiunii şi ale secolului său, făurindu-şi o originalitate unică în roiala atâtor imitaţii banale câte se vânturau în jurul lui. Închizând parcă ochii la ele şi rapid, prin instinct, el intră do Ia primu-i pas, direct, în sublim, în glorios, în patetic, ca într-un domeniu familiar şi ştie să exprime aceasta într-o limbă superbă şi simplă, pe care toată lumea, de toate tagmele, o înţelege şi care nu-i aparţine decât lui. La ieşirea de la prima reprezentaţie a Cidului, teatrul nostru fost într-adevăr întemeiat în sfârşit; Franţa întreagă s-a identificat cu marele său Corneille; şi poetul triumfător, care după pilda eroilor săi vorbeşte despre sine cum gândeşte, se simţi în drept să proclame fără teamă de dezminţire, în aplauzele admiratorilor şi întru desperarea invidioşilor: Ştiu ceea ce vreau."</p>
               <p rend="justify">Toate acestea, ratificate de-un Sainte-Beuve, care nu e un compilator oarecare de platitudini lozincarde, înfăţişau şi înfăţişează până în ziua de azi adevărul cel adevărat, adevărul curat, importanţa şi semnificaţia Cidului, rolul geniului lui Corneille în fundarea teatrului clasic francez, adeziunea spontană şi unanimă a compatrioţilor şi contemporanilor, indiferent de categoria socială. Cine ar mai avea cuvânt să Ie pună la îndoială astăzi?</p>
               <p rend="justify">Dar atunci, în acei ani 1636 şi 1637, alt adevăr tot aşa de adevărat – inevitabilul, eternul dos al medaliei – avea să strâmbe întrucâtva cumpăna viitorului şi printr-o infamă coalizare să ştirbească libera evoluţie a lui Pierre Corneille, vocaţia şi destinul geniului său creator şi poate implicit, într-o anume şi dăunătoare măsură, însăşi libera şi fireasca evoluţie a clasicismului francez.</p>
               <p rend="justify">Şi anume, adevărul că mai niciodată un triumf al geniului creator, al autenticului geniu creator, n-a scăpat de contrar ofensiva josnicelor nimicnicii omeneşti, de filistinismul şi fariseismul mediocrităţilor sterpe, cenuşii, searbăde, nule şi neavenite, care tulburate în pacea lor confortabilă, se alătură şi se organizează prin instinctul de conservare, pentru a zădărnici tot ce e nou, tot ce e curajos, înaintat, nobil, deschizător de alte drumuri şi de alte orizonturi, deci pernicios speciei.</p>
               <p rend="justify">S-ar spune că e aproape –ori pentru a mă rosti mai exact – că era aproape o lege a lumii de ieri şi de alaltăieri, bazată în artă şi în literatură tot pe acelaşi principiu al concurenţei feroce din orice domeniu, care la adăpostul rutinei, al conformismului şi prejudecăţilor, solidariza şi coaliza automat puzderia nulităţilor profitoare deţinătoare de situaţii şi de onoruri, câştigate prin slugărnicie. Uneori, faptul se limita la o sumedenie de tragedii individuale, foarte frecvente şi foarte banale în istoria literaturii şi artelor, chinuind amara existenţă a nenumăratelor genii şi scurtându-le viaţa, o dată cu elanul creator, cum s-a întâmplat cu Mozart sau Chopin, eu Puşkin sau Lermontov, eu Eminescu şi Shelley sau Keats, cu Luchian ori cu atâţia scriitori, poeţi, pictori şi compozitori omorâţi cu zile în fiinţa lor omenească şi în opera de creaţie, rămasă neisprăvită pentru totdeauna, lipsită de încununarea maturităţii care se pregătea şi se anunţa încărcată de roadele în pârgă. Alteori însă, cum s-a întâmplat cu Pierre Corneille, asemenea coaliţii au dus la un rezultat încă şi mai funest, (dacă se poate imagina), fiindcă fără să-i reteze prematur zilele, s-au înverşunat să-i altereze opera în esenţa ei de-a lungul unei vieţi întregi. I-au abătut-o mereu de la calea firească, au sugrumat-o metodic şi i-au pus plumb în aripi, diminuându-i astfel plenitudinea tuturor resurselor şi posibilităţilor, schematizând-o şi devitaminizând-o de la origine, răpindu-i tot de la origine multitudinea perspectivelor de mai fertile influenţe şi orientări asupra urmaşilor – în speţă asupra clasicismului francez. Pierre Corneille, o dată cu Cidul se vestea colcăind de cele mai diverse şi mai complexe, de cele mai curajoase şi mai inovatoare elemente vitale ale creaţieiartistice. Curând însă, după ceea ce toţi au numit triumful Cidului, care de fapt avea să se transforme pentru el într-o înfrângere, într-o încătuşare dinafară a geniului creator, vreme de aproape jumătate de veac, până la moarte, va rămâne altul.</p>
               <p rend="justify">Triumful Cidului, ca prim efect, ce consecinţă imediată a avut pentru micul univers al confraţilor şi „rivalilor" lui Corneille, pe care el nici măcar nu-i considera rivali? Un jalnic, un catastrofal efect, semănând alarmă şi panică în băltoaca lor unde se prăsiseră şi prosperau. Trei piese; tustrele, trei dezastre una după alta. Amantul liberal al lui Georges de Seudéry, Athc-nais şi Roland de Mairet căzură tuflite plăcintă de la primul spectacol, în râsetele batjocoritoare şi fluierăturile spectatorilor, fiindcă deodată publicul, indiferent de categoria socială şi de pregătire intelectuală, adulmecase, simţise, intuise, pricepuse că teatrul mai putea însemna 51 altceva decât scrima galantă şi superficială a cavalerilor cu spade de tinichea, altceva decât peripeţiile convenţionale şi mălăieţe ale pastoralelor din ultimul sfert de veac, altceva decât ceea ce fusese până atunci. Cum jţ puteau oare să i-o ierte aceasta marelui Corneille, măruntele şi găunoasele şi meschinele victime ale suflului nou pe care îl C^ adusese pe scenă Don Rodrigo şi Ximena, eroii Cidului său? ^</p>
               <p rend="justify">Nici nu i-au iertat-o! ~*.</p>
               <p rend="justify">Toţi au ridicat glas să protesteze în cor, nu în numele mediocrităţii şi neputinţei lor congenitale. Ci în numele respectului pentru trecut; în numele legilor aristoteliene de care îşi aduseseră subit aminte şi pe care dânşii le călcaseră mai întâi căl-când şi în toate străchinile dramaturgiei; în numele unei tradiţii care nu exista şi care din nenorocire, o dată instaurată, s-a dovedit a nu fi decât un obstacol, o frână, în locul unui fecund izvor de împrospătare a viitorului, cu măiestrie captat, disciplinat, reactualizat, aşa cum o înţelesese Corneille şi aşa cum procedase cu o atât de desăvârşită artă deocamdată în Cidul, pregătindu-se să extindă experienţa mai amplu şi mai rodnic încă, în viitoarele-i creaţii.</p>
               <p rend="justify">Georges de Scudéry, cel cu „a răsărit soarele, retrageţi-vă. Stele", adus brusc la alarmanta realitate, descoperi atâtea pete în soare, adică în tragi-comedia lui Corneille, încât nu-l mai rabdă inima să nu le dea în vileag pentru lămurirea publicului stupid şi vulgar, care aclama scandalos Cidul şi fluiera capodoperele sale. Mairet nu se lăsă mai prejos, ca unul care avea de două ori atâtea socoteli şi nădufuri, pentru două piese căzute, nu una singură la părinţi. Boisrobert, secretarul cardinalului Richelieu, a treia victimă lovită în ambiţii, găsi o cale mult mai subtilă de reacţie, confecţionând o parodie a Cidului jucată de valeţii, de bucătarii şi grăjdarii săi, care bagatelizau replicile cele mai patetice şi mai emoţionante, cu triviale variante în derâdere, ca de-o pildă dialogul dintre Don Diego şi Don Rodrigo, eu care începe scena 6: „Ai inimă, Rodrigo?" „Pe loc ţi-aş arăta, De nu mi-ai fi părinţel." în parodia lui Boisrobert, cu mare succes de ilaritate ca atâtea alte inepţii, dialogul printr-un răutăcios joc de cuvinte se substituie dialogului curent dintre doi inveteraţi cartofori: „Rodrigue, as-tu du coeur?" „Je? I-ai que du carreau."</p>
               <p rend="justify">Ceea ce în româneşte, s-ar traduce cu aproximaţie: „Rodrig, ai tu vreo cupă?"</p>
               <p rend="justify">Nu am decât carale."</p>
               <p rend="justify">Astfel se iscă, nu din senin, ci dintr-o premeditată punere la cale a rataţilor mult dezbătută „la querelle du Cid", cârteala şi „gllceava Cidului" sau mai bine zis pentru a-i reda accentul de autentică vulgaritate „câriiala Cidului", care a făcut să apară într-un singur an vreo patruzeci de broşuri, pamflete, opuscule, foi volante, severe şi docte acte de senzaţie, stihuri, epigrame, violente apostrofări, perfide învinuiri de plagiat şi cu precădere învinuiri de schismă şi de profanare literară, fiindcă autorul Cidului nu respectase cu toată pietatea legile lui Aris-tot. Un singur glas se pronunţă de la distanţă cu sinceră, cu onestă şi ironică demnitate de partea lui Pierre Corneille, eruditul şi pustnicitul Guez de Balzac. O singură abţinere: Rotrou, autor şi el al unor numeroase tragedii reduse la neant de triumful Cidului, dar prieten care depăşindu-şi umilita vanitate scriitoricească, a ştiut să-i rămână fidel lui Corneille până la sfârşitul vieţii.</p>
               <p rend="justify">În colo, cele mai respingătoare rânjete de satisfacţie. Victoria mediocrităţii. Râdeau cu toţii dându-şi coate şi încurajân-du-se reciproc.</p>
               <p rend="justify">Tragi-comedia autorului incriminat continua să fie jucată cu aceeaşi îmbulzeală în sala de spectacol şi răsplătită cu aceleaşi delirante aclamaţii ale publicului. Bietul autor însă se zvârcolea ulcerat şi vulnerat pentru totdeauna de cârtelile acestei abjecte coaliţii. La început se grăbise să replice loial şi direct, cu impetuoasa bărbăţie a eroului său, Don Rodrigo. Îl pândea însă o ultimă lovitură piezişă şi mult, mult mai gravă, din partea Academiei Franceze nou-nouţ înfiinţată, chemată să arbitreze disputa şi să-şi rostească verdictul decisiv, pentru a-şi afirma astfel, într-un asemenea prilej unic, o autoritate şi un prestigiu încă neconsfinţite public.</p>
               <p rend="justify">Ce era în fond această nou-nouţă Academie?</p>
               <p rend="justify">La început, prin 1626, fusese o foarte inofensivă şi bine intenţionată reuniune particulară a câtorva scriitori şi iubitori de cultură, fără pretenţii deosebite şi fără aspiraţii de celebrităţi proeminente. Câţiva cărturari cumsecade, lipsiţi de ambiţii şi de interese, bucuroşi că se pot aduna din când în când la un prieten erudit şi cu îndestulă stare, pentru a le oferi un adăpost cu jâlţuri moi şi cu o vastă bibliotecă, unde să discute în tihnă despre cărţi şi despre ideile timpului. Nimic mai onorabil, nimic mai lăudabil! Richelieu, prinzând cu urechea zvonul acestor reuniuni care precumpăneau oarecum prestigiul faimosului _ salon ostil al doamnei de Rambouillet, eu oaspeţi mai puţin rt salonarzi şi de-o mai substanţială cultură, cu ascuţitul lui simţ politic învăţat să nu desconsidere nici un instrument util pentru consolidarea concepţiilor şi scopurilor sale despotice, vreme.</p>
               <p rend="justify">—  De opt ani unelti fel şi cihp cu perseverenţă să-şi anexeze în aparatul de guvernare şi o asemenea nouă rotiţă; o zonă de influenţă şi de control şi asupra mişcării intelectuale. Oferin-du-le protecţia şi o existenţă oficială, izbuti să metamorfozeze ç inocentele adunări amicale, în solemna Academie Franceză, cu scopuri bine definite, cu membri selectaţi şi pitrociţi exclusiv după aprobarea sa, a protectorului, (articolul I din statut) şi deci cu autonomia, cu independenţa dusă pe gârlă. Membrii iniţiali, cărturarii de ispravă şi fără ambiţii, reduşi la număr, fură copleşiţi şi eclipsaţi de invazia oamenilor săi de încredere bine hrăniţi cu stipendii şi dresaţi să facă sluj. În fruntea bucatelor, fu numit Chapelain, somnifer poet şi autor al somniferului poem epic Fecioara la care a lucrat vreo treizeci de ani şi pe care nu există treizeci de eroi şi martiri să-l fi citit până la capăt; ceea ce nu l-a împiedicat să înscrie pentru posteritate cu propria lui mână în pomelnicul subsidiilor şi această prea modestă justificare, monument de imparţială autocritică: „trei mii de livre, în calitate de cel mai mare poet francez care a existat vreodată şi cu cea mai solidă judecată".</p>
               <p rend="justify">Acestui „cel mai mare poet al Franţei care a existat vreodată şi cu cea mai solidă judecată" i-a revenit aşadar sarcina, la dorinţa cardinalului Richelieu, să judece în ultima instanţă nemuritoarea operă a lui Corneille, sub titlul Sentimentele Academiei Fraceze asupra Cidului.</p>
               <p rend="justify">Spaţiul limitat şi de mult depăşit, nu ne îngăduie a spicui prea multe perle ale acestor memorabile sentimente. Destul a reproduce, din concluziile ce parafrazează servil şi aproape cuvânt cu cuvânt acuzaţiile lui Georges de Scudéry, punctele principale ale verdictului, care denunţă, că;</p>
               <p rend="justify">I. Subiectul Cidului e de la origine defectuos; că, II. Deznodământul nu este nici el mai lăudabil; că, III. Piesa e încărcată de sumedenia unor episoade absolut inutile; că, IV. Cele mai elementare convenienţe nu sunt observate câ-tuşi de puţin; că, V. Regulile teatrului sunt de asemeni călcate fără nici un respect;</p>
               <p rend="justify">VI. Şi în fine, că piesa cuprinde prea multe versuri de o inadmisibilă calitate inferioară, precum şi nişte maniere de a vorbi cu totul impure.</p>
               <p rend="justify">Soarta Cidului era oficial pecetluită de nou-nouţul for suprem al artelor şi literaturii, chiar dacă piesa continua să fie aclamată de spectatorii ignoranţi şi fără idee de regulile imuabile ale artei, cum nu conteneşte a fi aclamată la orice reprezentaţie de la un capăt al lumii la altul, până în ziua de azi.</p>
               <p rend="justify">Din legile unităţilor aristoteliene fosilizate din preistoria poeticei şi dramaturgiei, Corneille îşi însuşise numai ceea ce mai rămăsese valabil şi era absolut necesar pentru a-i organiza creaţia, tot aşa cum geniul lui Michel-Angelo a ştiut să desă-vârşească atitudinile cele mai expresive ale nemuritoarelor sale sculpturi, adaptându-şi, constrângându-şi, condensându-şi viziunea la forma blocurilor de marmură brută, supunându-şi dalta la volumul şi dimensiunile lor, transformând astfel obstacolele, rezistenţa şi limitele materiei prime, în tot atâtea elemente ale perfecţiei. În acelaşi chip şi el, cânds-a inspirat din Las Mocedades del Cid (Tinereţea Cidului), piesa lui Guilhen de Castro, întocmită după tradiţia elastică şi difuză, deslânată, centrifugă, a teatrului spaniol şi a străvechiului epos popular spaniol, în primul rând cu economia şi concentrarea specifice spiritului francez, înlăturase toate episoadele şi personajele de prisos, condensase acţiunea în timp şi în spaţiu, se rezumase la axa unui singur subiect şi substituise succesiunei de interminabile conflicte cu totul exterioare, fataliste, pasive, denatura epică, din tragedia autorului spaniol, un conflict dramatic interior şi mult mai patetic: lupta dintre pasiune şi datorie, dintre pasiune şi onoare, dintre pasiune şi voinţă. Mai ales dintre pasiune şi voinţă.</p>
               <p rend="justify">Voinţa acţionează în întreaga piesă. Voinţa e însăşi acţiunea principală a Cidului.</p>
               <p rend="justify">Episoadele cele mai spectaculare se petrec între culise: moartea lui Don Gomez, lupta cu maurii, duelul dintre Don Rodrigo şi Don Sancho. Pe scenă, Corneille a lăsat să se încrucişeze numai cele două voinţi şi două pasiuni personificate în Ximena şi Don Rodrigo, cu o sobrietate concentrată de dramatism, care taie respiraţia spectatorilor fără a apela la mormane de cadavre, la perindare de spectre, la lugubre morminte, turle de mănăstiri cu dangăt de clopote şi cobiri de cucuvele, cruci, leproşi şi toată macabra, prăfuita recuzită a teatrului anterior.</p>
               <p rend="justify">În cealaltă veşnic tânără şi inegalabilă tragedie a juneţii şi iubirii din literatura universală, în Romeo şi Juiieta lui Shakespeare, scrisă la o distanţă în timp numai de treizeci şi cinci de ani, dar în climatul specific al teatrului englez care pune accentul mai mult pe zugrăvirea vieţii adusă pescenă, decât pe desfăşurarea progresivă a unui conflict, Romeo şi Juiieta nu luptă şi nici nu se gândesc să lupte cu fatalitatea. Pasiunea îi stăpâneşte tiranic, îi târâie, îi orbeşte, îi devoră, ca şi pe eroii tragediilor eline; nu le îngăduie să audă decât propriile lor glasuri care se cheamă şi nu-i lasă să simtă decât propriile lor braţe care se deschid, până ce mormântul se închide deasupra lor pe vecie. „Unde e drama?" se întreabă Emile Faguet; răspunzând tot el în numele teatrului clasic al patriei sale cu rădăcinile în Cidul lui Corneille, că pentru un francez scena principală din Romeo şi Julieta, ar rămâne încă de scris, deoarece planează pretutindeni şi nu se realizează nicăieri.</p>
               <p rend="justify">Remarca, în conciziunea ei lipsită de alte ostenitoare şi pedante dezvoltări teoretice, ar putea sluji să sublinieze o dată pentru totdeauna esenţa teatrului cornelian şi rolul hotă-râtor al Cidului în evoluţia clasicismului francez, cu toate diferenţierile respective, specific naţionale, faţă de teatrul elin, italian, englez, spaniol, german, rus sau scandinav, de până în veacul trecut; de Ia Sofocle până la Shakespeare, de la Eschile până la Lope de Vega şi Cervantes, de la Euripide până la Schiller, Ibsen sau Cehov.</p>
               <p rend="justify">Pentru întâia oară, prin Ximena şi Don Rodrigo, acum trei veacuri şi ceva, Pierre Corneille proclamase în numele spiritului specific poporului său prioritatea voinţei şi dreptul omului de a înfrunta fatalitatea exterioară şi interioară, acel „ne-mesis" antic al Atrizilor, al victimelor resemnate şi pasive; proclamase prioritatea raţiunii şi victoria raţiunii – totatâtea teme pe care avea să le adâncească mai târziu în mai toate operele sale viitoare şi aveau să rămână cheia de boltă a clasicismului francez. Mai mult încă, a întregii literaturi franceze, indiferent de secole, de curente şi şcoli literare, păstrându-se ca o constantă permanenţă chiar în realismul romanelor lui Stendhal şi Balzac, în eroii şi eroinele care după două secole, în alte costume şi cu totul pe alt tărâm al creaţiei literare, în alt climat social şi istoric, vor afirma cu aceeaşi energie prioritatea voinţei, a raţiunii, a concepţiilor, a ideilor, exprimând o latură a naturii omeneşti nesondată, neanalizată şi ignorată de întreaga literatură universală până Ia Corneille. Poate nu este de priso3 a aminti, că prin a patra decadă a veacului trecut, tocmai Balzac şi tocmai într-un studiu prea puţin cunoscut despre La Chartreuse de Parme, romanul lui Stendhal, ţinea să menţioneze printre altele această filiaţie, această continuitate, care purcede de la Corneille şi de la Descartes: „De două secole literatura de idei domneşte exclusiv la noi. Literatura de idei, alimentată de fapte, strânsă, organizată, condensată, face parte din geniul Franţei, exprimă însăşi geniul Franţei."</p>
               <p rend="justify">Nu vom 3ăvârşi eroarea absurdă de a atribui lui Pierre Corneille capacitatea profetică şi cu totul fantezistă de a fi ştiut ori de a fi putut să întrevadă câtuşi de puţin, în anii 1636 şi 1637, semnificaţia întreagă, toate înrâuririle viitoare ţi atlt de diverse ale piesei sale asupra generaţiilor ce-aveau să vină. Gricât de neclintit ar credo un creator în imortalitatea operei făurită cu abnegaţie şi durere din tot adlncul fiinţei lui şi oricât de întemeiată i-ar fi încrederea – vezi certitudinea lui Stendhal că abia prin 1880, cărţile sale îşi vor găsi cititorii pe care îi merită, şi-l vor înţelege, certitudine uimitor confirmată întru totul – geniul creator rămâne însă totdeauna departe de a întrezări, de a bănui măcar aproximativ şi influenţa activă a acestei supravieţuiri a operji asupra generaţiilor viitoare. Nu întotdeauna una cu alta coincid, se suprapun, se întregesc. Ce influenţă activă a exercitat nemuritoarea Iliadă a lui Homer; ce influenţă Eneida lui Virgil; sau chiar relativ mai recentele Rnmeo şi Julieta, Othelo sau Visul unei nopţi de vară, celebrele şi tot atât de nemuritoarele opere ale lui Shakespeare? Suntimor-tale, generaţii după generaţii vibrează Ia ele, sufletul omenesc s-a îmbogăţit pentru totdeauna cu o gamă nouă prin ele; însă numai un imponderabil foarte subtil şi complex decide şi asupra influenţelor precise, active, dominante, care se prelungesc dincolo de operă şi în operele urmaşilor, în fizionomia şi structura unei literaturi naţionale, mai cuprinzător încă, mai important, în structurarea specificului naţional al unui popor, în conturarea conştiinţei de sine a acelui popor, în profilarea şi orientarea particulară a unei culturi.</p>
               <p rend="justify">Fără a fi conştient de toate aceste prelungiri îndepărtate în timp şi fără a se lăsa pradă unei exagerate supraestimări a operei sale proiectate pe dimensiuni himerice în viitor – sărmana consolare a rataţilor! Pierre Corneille s-a întors însă la Rouen, în oraşul natal şi în casa părintească, foarte conştient de valoarea intrinsecă, proprie şi substanţială a Cidului; cum şi de injustiţia şi de consecinţele netrebnicei campanii de defăimare organizată de pigmeii săi rivali şi patronată, ratificată de Academia Franceză. Ca atare s-a întors înfrânt şi doborât de cele şase stigmate infamante fiindcă ştia acum că orice tentativă de nouă creaţie în spiritul absolut al concepţiei sale va rămâne mereu sugrumată de cele şase cătuşe ale principiilor sacrosancte şi imuabile, că se va lovi mereu de un veto al Academiei dacă se va încumeta să recidiveze, că se va lovi şi de rezistenţa teatrului lui Mondory intimidat de atâtea ostilităţi oficiale, cum şi de dificultăţile cenzurii la imprimarea viitoarelor volume, ce se tipăreau numai cu aprobare de sus, cu „privilegiul regelui". Dacă mai avea cumva poftă să mai scrie, era obligat să caute subiecte mai puţin „defectuoase", cu deznodăminte mai „lăudabile", respectând cu stricteţe „convenienţele" şi codul aristotelian, într-o limbă mai puţin „inferioară şi impură". Adică, să se îndepărteze definitiv de folclorul patriei sale şi de graiul poporului, „inferior şi impur", de tradiţia abandonată a lui Villon şi a lui Rabelais, de viaţa cea vie şi clocotitoare, de prezent, de actualitate, de curaj.</p>
               <p rend="justify">Nu trebuie uitat că în aceeaşi vreme, Academia Franceză, înscriindu-şi în planificările sale alcătuirea unui dicţionar de bază, se preocupa nu de îmbogăţirea limbii cu elementele graiului popular „inferior şi impur", nici cu termenii tehnici creaţi de realităţile noi ale vieţii, ci se înverşuna să sărăcească limba, lipsind-o de savoarea plastică şi expresivă a poporului, păstrându-i caracterul „aristocratic şi distins", salonard, convenţional şi abstract, oratoric, care a sterilizat-o dintru-început până în ziua de azi.</p>
               <p rend="justify">Prin constrângerile impuse lui Corneille, opera sa, cheia de boltă a clasicismului francez, a fost condamnată la aceeaşi evoluţie unilaterală, dusă la cea mai desăvârşită perfecţie, evident, dar pentru totdeauna sărăcită de năvalnicul aport al eposului şi graiului popular, al problemelor şi vieţii poporului. Nu e semnificativ că din toate literaturile universale, literatura franceză e singura care până în veacul trecut, părăsindu-l pe Villon şi pe Rabelais, părăsind toată literatura populară, legendară şi mitologică a veacurilor mai vechi, se dezvoltase într-un vid abstract şi convenţional, îndepărtat şi înstrăinat prea adesea de popor, deşi Pierre Corneille i-ar fi jalonat fără îndoială altfel calea, dacă n-ar fi fost încătuşat de acele nefaste sentimente ale Academiei Franceze asupra Cidului?</p>
               <p rend="justify">Prin acele nefaste constrângeri se explică retragerea şi tăcerea lui Corneille vreme de patru ani în reculegerea oraşului natal; prima în ordine cronologică din celelalte retrageri şi izolări periodice, de câte ori s-a pomenit într-un impas al creaţiei; una de trei ani; alta de şapte ani; încă una tot de trei ani mai târziu, până la ultima, de zece ani, a tăcerii şi resemnării finale.</p>
               <p rend="justify">Triumful Cidului? Trist şi sinistru triumf, cu sterilizante efecte asupra întregii opere a lui Pierre Corneille şi asupra clasicismului francez!</p>
               <p rend="justify">În singurătatea şi reculegerea celor patru ani, mai împovăraţi şi de sumedenia grijilor şi răspunderilor de familie, fiindcă în estimp tatăl lui Corneille murise lăsându-i educaţia şi soarta celorlalţi fraţi şi surori pe seamă, nefericitul autor al Cidului, în aceeaşi vreme triumfător şi învins, se îndărătnici să studieze mai adânc codul poetic al lui Aristot, ca să nu mai cadă din nou în culpă şi infracţiuni. L-a studiat, trebuie a recunoaşte, mai mult în spiritul dibaci chiţibuşar de normand şi subtil procedural de jurist, nu ca să înveţe ceva nou, căci era bine lămurit şi statornicit în concepţiile lui de creaţie artistică, dar preocupat In primul rând să descopere cele mai ingenioase soluţii şi subterfugii pentru a nu mai cădea în recidivă.</p>
               <p rend="justify">Disciplina vieţii şcolăreşti de odinioară în colegiul iezuiţilor, cu tot Cultul scolastic pentru romanii mai mult sau mai puţin convenţionali, i-a oferit soluţiile şi subterfugiile cele mai nimerite; precum atmosfera vestigiilor istorice şi marti-rice din târgul natal, i-au dat resursele tăriei morale să iasă victorios din acest impas. Victorios, deşi iarăşi învins, fiindcă preţul victoriei erau capitulările, concesiile, subterfugiile. În anul 1640, întorcându-se din nou în diligenta cu destinaţia Paris, se prezintă publicului spectator şi forurilor superioare de arbitraj literar cu tragedia Polyeucte, urmată aproape simultan de Horaţiu şi de Cinna sau Clemenţa lui August, în care îm-brăcându-şi eroii în togele romane, îi putea pune în voia cea bună să respecte codul aristotelian, să peroreze într-o limbă supernobilă, extrapură şi hiperconvenţională, fără să contrarieze prea mult spectatorii rămaşi fideli şi fără să jignească mai ales nici delicatele „sentimente" ale Academiei. Astfel, al doilea zar era aruncat.</p>
               <p rend="justify">Zar din nou câştigător, dar nu întru plenitudinea posibilităţilor de dezvoltare ale geniului cornelian, aşa cum se anunţaseră în Cidul.</p>
               <p rend="justify">Jucate în acelaşi an, 1640, Horaţiu, Cinna şi Polyeucte, au însemnat încă o dată un triumf, un triplu triumf mortal pentru clica rivalilor, care s-au lepădat pentru totdeauna de teatru. Scenele pariziene –acum mai numeroase –fură instantaneu şi simultan acaparate de piesele lui Corneille, despre care Chapelain, arbitrul suprem şi „cel mai mare poet al Franţei ce existase vreodată şi cu cea mai solidă judecată", spunea rânjind! N obtuza lui neghiobie că „în orice caz, Scudiry izbutise săreducă pe autorul Cidului pe vecie la tăcere". Triumful se dovedi triplu mortal pentru clica celor trei rivali, reducându-i de astă dată pe dânşii la tăcere pe vecie; dar se dovedi în acelaşi timp nu mai puţin mortal şi pentru geniul lui Pierre Corneille, fiindcă îi limita până la sfârşitul vieţii traiectoria zvâcului creator.</p>
               <p rend="justify">Proba era făcută. Nu mai avea încotro. Acestea şi numai acestea erau limitele artei oficiale acceptate de forul suprem al Academiei; la acestea urma să se mărginească, dacă poftea să-şi vadă piesele jucate şi tipărite, accesibile într-un fel ori altul marelui public. Şi din nefericire pentru opera sa, ca şi pentru evoluţia clasicismului francez cu limitele astfel dinainte trasate, la aceste expediente şi soluţii de amputări ale geniului creator avea să se mărginească Pierre Corneille mereu şi mereu, chiar dacă din când în când, nostalgic, în accese de rebeliune, se va încumeta a îngădui să-i scape suspecte accente proprii, în zvârcolirile şi scrâşnirile sale de Prometeu înlănţuit.</p>
               <p rend="justify">De la triplul triumf al anului 1640 încolo, după Polyeucte martir (cu epitetul „martir" dat poate nu la întâmplare şi nu fără o anume maliţioasă semnificaţie); după Horaţiu şi Cinna, se vădeşte că autorul îşi alcătui nu numai un criteriu al creaţiei adaptat constrângerilor, ci paralel, sincronic şi o resemnată şi totuşi o eroică linie de viaţă. Se străduia să salveze cu abnegaţie şi demnitate, măcar ceea ce putea să mai fie salvat în asemenea împrejurări atât de perfid ostile. Cum spunea acum vreo sută de ani Jules Janin, unul din cei mai ageri critici dramatici şi literari din epoca romantismului francez: „Când te glndeşti că aceste trei capodopere au fost scrise aproape în acelaş an, te cuprinde un sentiment de admiraţie în care se amestecă şi ca un fel de spaimă. O dată opera sa încheiată, marele poet îşi părăsea oraşul natal şi turbulent 1, pentru a-şi duce la Paris noua sa tragedie, tot aşa cum ţăranii normanzi duceau productele ogoarelor şi livezilor lor. Văzându-l, îngândurat şi calm, cu necioplitele lui încălţări în picioare, cu nodurosul lui toiag în mină, în-dreptându-se spre Paris, l-ai fi luat drept un fermier oarecare ce merge să-şi achite din şase în şase luni privilegiatului său senior şi stăpân, arenda fâneţelor. Împlinea pe atunci treizeci şi patru de ani: ce frumoasă şi minunată vârstă pentru poeţii"</p>
               <p rend="justify">Acelui Paris, unde poporul cel simplu şi trudnic îi asigurase şi-i consolidase încă o dată triumful, gloria, încrederea în sine, dar de unde coaliţiile nulităţilor îl alungaseră scârbit, după ce-i alterase şi-i împuţinase suflul creaţiei în însăşi esenţa sa, acelui Paris, pe care încă o dată îl cucerise, aşa cum mai avea să-l cucerească şi după alte retrageri şi tăceri, Pierre Corneille i-a adus pe rând tributul succesiv al geniului său mutilat, dar nu anihilat: Moartea lui Pompei, Mincinosul, Urmarea mincinosului şi Rodoguna, toate numai în doi ani, între 1642 şi 1644.</p>
               <p rend="justify">Şi toate, în afară de triumf şi de glorie, nici pe departe uşu-rându-i cât de cât grija de frate mai mare, pentru povara unei familii de orfani.</p>
               <p rend="justify">—  Te felicit pentru atâtea triumfuri şi atâta gloriei". Îl întâmpinase într-o bună zi, Boileau, cu o sinceră bucurie.</p>
               <p rend="justify">—  Da, sunt ghiftuit de atâta glorie şi lihnit de gologanii." răspunse provincialul nostru, care nu se înfrupta din subsidii şi pentru care „drepturile de autor" ale glorioaselor şi triumfalelor piese se reduceau la o treime din simbria unui valet parizian de casă mare.</p>
               <p rend="justify">I  Turbulent, aluzie nu numai la viaţa activă a. portului Rouen, ci şi la spiritul rezistenţei normande. Căci tocmai în acest răstimp ai primei tăceri şi retrageri a lui Corneille, ţăranii normanzi se revoltaseră Împotriva impozitelor stabilite de Richelieu ca să acopere cheltuielile de război; parlamentul din Rouen îi susţinu; guvernul trimise trupe; suprimă parlamentul; dizolvă corpurile municipale; suprimă privilegiile Normandie!; strivi oraşul sub impozite represive; reprima jacqueria cu o cruzime teribilă. In piaţa „Târgului vechi", la doi paşi de casa lui Corneille, unde fusese arsă pe rug Jeana d'Arc, ţăranii revoltaţi erau traşi pe roată şi splnzuraţi cu duiumul. Aşa că nici titlul tragediei lui Corneille Cinna sau Clemenţa lui August nu era lipsit de alt tâlc. (n.a.)</p>
               <p rend="justify">Primirea rece a piesei Teodora îi agrava în anul 1645, această strâmtorare bănească, silindu-l după tragedia Heracliiis, împărat al orientului, la o nouă retragere şi reculegere, ca să-şi revizuiască din nou, mai minuţios, raporturile veşnic suspicioase cu faimosul cod poetic al lui Aristot.</p>
               <p rend="justify">La 22 ianuarie 1647, Academia Franceză, care-l respinse de două ori după ce-i aplicase lovitura de măciucă în tâmplă, se îndură în sfârşit să-l primească în rândul nemuritorilor ce erau cadavre mai toţi pentru posteritate înainte de a fi fost îngropaţi. Şi se cuvine a reţine că discursul rostit cu acest prilej de Pierre Corneille este cel mai laconic şi mai de mântuială discurs pe care l-a înghiţit cu noduri vreodată conclavul Academiei Franceze, dovedind că noul ales, consecvent cu sine, nu ştia să uite, ori mai exact, că ştia să nu uite şi să nu lingă mâna care l-a lovit.</p>
               <p rend="justify">În viaţa lui particulară, lipsită de răsunătoare evenimente, ca existenţa celei mai obscure şi anonime unităţi statistice – număr, în milioanele de alte numere – firul s-a depănat după tipicul cel mai curent şi banal; măritişul surorilor, însurătoarea sa, cei dintâi copii. În istoria Franţei, evenimentele se precipitaseră însă într-un ritm şi de-o semnificaţie mult mai profundă, politică, menită să insufle şi operei lui Corneille atenţia mărită la fenomenul politic, fie şi deghizat în togă romană, în hlamidă bizantină, în platoşe şi coifuri medievale. Să enumerăm, în cea mai sincopată viteză: izgonirea Măriei de Medi-cis fiindcă uneltise împotriva lui Richelieu; conspiraţia şi executarea pe eşafod a lui Cinq-Mars; moartea lui Richelieu; moartea lui Ludovic al XlII-lea; regenţa Anei de Austria, regină a Franţei, dar legată prin sânge şi interese politice de Spania; succesiunea lui Mazarin în locul cardinalului Richelieu; cele două Fronde, cu tot aspectul lor burlesc şi tragic, cu faimoasele „mazarinade", cu cei mai populari mareşali ai Franţei, „marele Condé" şi „marele Turenne", luptând pe rând unul împotriva altuia şi amândoi împotriva patriei lor, cu pustiirile oraşelor şi unor întregi ţinuturi devastate de acest război civil, cică, al prinţilor fără conştiinţă şi onoare, cu dezlănţuirea mizeriei şi anarhiei care decima poporul abia înfiripat după războaiele religioase şi provizoria pacificare a edictului de la Nantes.</p>
               <p rend="justify">Epocă a celor mai cinice manevre politice şi diplomatice. Iar mărturiile unuia dintre cei mai fără de scrupul regizori, Paul de Gond^, cardinal de Retz, divulgă, cu pitoresc şi cu sinceritate e adevărat, toată putreziciunea şi deşănţarea unei lumi, ce răspundea imediat în sărăcirea şi înfometarea tot mai deznădăjduită a norodului, în urgiile molimilor, ciumă şi holeră, vărsat negru şi alte flagele apocaliptice.</p>
               <p rend="justify">Credincios statornic geniului şi misiunii sale, impermeabil ispitelor, Pierre Corneille îşi continuă netulburat calea creaţiei, cu sentimentul că nu-şi mai aparţinea nici lui şi cu atât mai puţin deşertăciunilor şi planurilor unui viitor despot în faşă. Se mulţumi să strecoare, deghizate în piese, anume aluzii îndestul de transparente la actualitatea politică şi istorică a epocii, uneori răstălmăcite cu un exagerat exces de zel, de către comentatorii ce-aveau să vină. DupăHeraclius urmă Andromeda, piesă de mare spectacol şi mari maşinării regizorale, de mare triumf; Don Sancho de Aragon o nouă încercare foarte izbutită de a da cu tifla umbrei lui Aristot; apoi Nicomed alt mare şi unanim triumf; când deodată, Pertharite, regele lombarzilor primit cu răceală de public, îi păru un grav avertisment. Cu aceeaşi simplitate şi demnitate de totdeauna, trase concluziile şi se hotărî să abandoneze teatrul: „E mai cuminte – spune el cu acest prilej – să-mi iau singur concediu, dectt să aştept să mă concedieze alţii: şi e firesc ca după douăzeci de ani de muncă să încep a băga de seamă că am devenit prea bătrln pentru a mai fi încă. la modă. Duc cu mine această satisfacţie, că las teatrul francez într-o stare mai bună decât l-am găsit, atât întrucât priveşte arta, cât şi moravurile."</p>
               <p rend="justify">Se poate închipui un mai demn, mai melancolic, mai sobru şi mai mustrător rămas bun?</p>
               <p rend="justify">Vorbea un om întreg şi conştient de sine, nu o rănită vanitate scriitoricească.</p>
               <p rend="justify">Această perioadă de nouă retragere în oraşul natal şi în mijlocul unei familii de a cărei răspundere nu s-a lepădat niciodată, fu cea mai lungă şi dură şapte ani. Părea definitivă şi el o socotise sincer definitivă.</p>
               <p rend="justify">Autorul Cidului împlinise patruzeci şi şapte de ani. Nu mai era un june cu sentimentul şi revolta de nedreptăţit, din anii 163G şi 1637. Viaţa şi experienţa îl maturizaseră. Iar retragerea consacrată traducerii unor uvraje religioase, ca Imitaţia lui Isiis Cristos, nu-l împiedica să-şi găsească suprema alinare în faptul că acum toate teatrele din Paris şi vagabondele trupe ale „cavalerilor miracolelor", care cutreierau cele mai îndepărtate târguri ale Franţei, îşi alcătuiseră măcar jumătate din repertoriul lor cu piesele marilor sale triumfuri. Bietul Mondory, murise de mult, de apoplexie, pe scenă, în plin spectacol, de-clamând cu prea înflăcărat patos o tiradă, dintr-o piesă, evident, nu a lui Corneille. Dar se ridicau alţi artişti, dintr-o altă urzeală, cu geniu şi de creatori, nu numai de interpreţi, cum poposise pentru mai îndelungă vreme în Rouen, trupa junelui Jean Poquelin, zis şi Molière, eu Madeleine Bêjart şi faimoasa Thérèse du Pare, mai zisă şi Marchiza, jucând cu deosebire repertoriul cornelian în acelaşi şi acelaşi nerăcit tumult de aplauze.</p>
               <p rend="justify">Pierre Corneille, cu cea mai stoică stăpânire de sine asistă astfel la triumful veşnic tânăr al vechilor sale piese, ca şi la cel mai mare triumf teatral al veacului, depăşind cu mult Cidul – cititorul a ghicit, e vorba de triumful tragediei Timocrate, scrisă după toate regulile codului aristotelian de fratele său cu douăzeci de ani mai tânăr, Thomas. Nu însă aceste triumfuri aveau să-l smulgă din tăcere, nici cumva vreun nobil îndemn al lui Ludovic al XIV-lea, Regele-Soare proaspăt apărut la orizont în toată superbia despotismului monarhic, ci îndemnul lui Fouquet şi a vechilor prieteni din preajma lui, cu La Fontaine în frunte. În vreme ce Thomas Corneille alcătui două tragedii, Camma şi Stilicon, respectuoase faţă de umbra lui Aristot şi din cel mai diluat surogat cornelian, Pierre Corneille înşfacă în mână vechea pană a vechilor sale triumfuri, cu o energie tinerească, pentru a aşterne pe hârtie în două luni Oedip, încă un triumf ce-avea să se statornicească pe scena teatrului francez, vreme de-un veac, rivalizând cu Cinna şi aproape cu Cidul, Astăzi, subiectul mitologic şi desfăşurarea lui ni se par cam reci, cam prea geometrice; dar din vina lui Corneille oare, nu a cădelniţerilor lui Aristot, care-i băgaseră răceala până în măduva oaselor? Urma Lina de aur, alt triumf – şi apoi din nou o pauză şi o tăcere, preludiul tăcerii finale. Care e pricina acestei retrageri şi tăceri? Un nou impas, dar de altă natură, cu totul deosebită de explicaţiile retragerilor şi tăcerilor precedente.</p>
               <p rend="justify">Autorul Cidului de odinioară se întorsese şi fusese aclamat din nou, de un Paris care semăna acum prea puţin cu cel al juneţii sale. Nici publicul, nici teatrul nu mai era acelaşi. Evoluase într-o bună măsură sub influenţa sa, a nenumăratelor sale piese în majoritate triumfuri; care însă nu-l reprezentau deplin – ori îl reprezentau falsificat, luxat, împuţinat de teroarea unităţilor aristoteliene – încât avea impresia unui criminal întors la locul crimei şi sărbătorit, glorificat la locul crimei. Altfel visase acest teatru şi altfel era! Altfel era, în mare parte din vina lui, prin precedentele creaţiei lui.</p>
               <p rend="justify">În ajun de premiera Linei de aur, publicându-şi teatrul complet în volume, pe lingă „examenele" ce însoţeau fiecare piesă, adăugase ca un alt Discurs asupra metodei al lui Descartes, trei Discursuri menite să-i exprime opiniile generale asupra „Tragediei", asupra celor „Trei unităţi" şi celor mai judicioase „împărţiri ale poemului dramatic"; toate – fructul unor îndelungate meditaţii, experienţe şi lupte creatoare cu rigidităţile dogmatismului; fructul amar al unei amărâte maturităţi. Bineînţeles, nu pierdu un asemenea prilej pentru a duce şi el până la capăt, fronda sa. Măcar cu atât să-şi uşureze cugetul! Şi luptând iarăşi cu umbra lui Aristot, ţinu să avertizeze mai întâi lectorul: „Orice-ar fi, iată opiniile mele, sau dacă voiţi ereziile mele, cu privire la principalele probleme ale artei". Apoi, în concluzie, ca o ultimă sfârlă schematişHlor şi dogmatiştiloraristotelieni: „Le este uşor speculativilor să fie de-o severă intransigenţă: dar dacă s-ar afla şi ei tn situaţia de a da zece şi douăsprezece poeme de această natură publicului, ar lărgi poate limita regulilor tncă mai mult decât am făcut-o eu, de îndată ce ar fi recunoscut prin experienţă ce înăbuşitoare constrângere înseamnă rigoarea lor şi cât de minunate realizări au izgonit şi izgonesc din teatrul nostrul" „Cât de minunate realizări au izgonit şi izgonesc din teatrul nostruv în câteva cuvinte, tragedianul Pierre Corneille nu rezumase astfel tragedia sa de creator şi tragedia teatrului francez, cu orizontul arbitrar şi stupid delimitat de mărginită concepţie şi competinţă a câtorva nulităţi pedante, lipsite de orice chemare şi de orice aderenţă cu arta?</p>
               <p rend="justify">Tragedia Sertorius e reprezentată cu triumf la vechiul teatru „du Marais", pe urmă la teatrul de la „Hôtel de Bourgogne", în vreme ce celălalt teatru reia Lina de aur; după câteva luni, Molière joacă şi el acelaşi Sertorius la teatrul „du Palais-Royal". Trei scene pariziene sunt ocupate în acelaşi timp din nou de veneratul întemeietor al tragediei clasice franceze; un contemporan, într-o pagină mişcătoare, zugrăveşte episodul de la sine elocvent, când Pierre Corneille, intrând discret într-o sală unde se reprezenta una din aceste piese, actorii s-au oprit din joc să-l aclame, tot publicul, printre caro marele Condé şi prinţul de Conţi, s-a ridicat în picioare să-l ovaţioneze, „şi – adaugă martorul ocular – aceste dovezi ale unei admiraţii atlt de generale şi ie emoţionante păreau atât de stânjenitoare pentru un om a cărei modestie se tmperechea cu cele mai incomparabile merite, încât dacă Pierre Corneille ar fi putut să prevadă asemenea manifestaţii de triumf, nimeni nu se mai îndoieşte că s-ar fi abţinut să apară la spe. Tacol". Acesta era şi rămăsese omul, straniu, splendid exemplar de modestie şi de mândrie, de discreţie şi demnă conştiinţă a forţei ca şi a lipsurilor sale. Aruncând privirile în trecut, triumfurile oricât de mari şi de numeroase, nu puteau să-l consoleze pentru o operă pe care climatul epocii nu-i îngăduise s-o făurească aşa cum o năzuise şi ar fi putut să fie. Iar în urma lui, pe aceste drumuri defrişate cu atâta caznă, înainta acum alt geniu tânăr, Racine, care nici nu se născuse când a fost reprezentat Cidul şi care niciodată nu şi-a pus problema unităţilor aristoteliene şi nici n-a avut a lupta cu ele, fiindcă le socotea infailibile din oficiu. Frumos, tânăr, inteligent, subtil, artist stăpân pe toate mijloacele, cu o amărăciune sarcastică din născare şi fără iluzii asupra oamenilor, cum îl arată şi buzele subţiri cu surâsul răutăcios şi întreaga sa operă mult mai crudă şi mai tulbure în esenţa ei decât opera lui Corneille – mai pretutindeni dominată de prezenţa incestului şi pasiunilor îndoielnice, cum o recunosc mai toţi criticii şi comentatorii literari – el era în sfârşit „rivalul" cel mare, unic, pe dimensiunile sale, spre deosebire de liota feluriţilor Scu-déry şi Mairet şi Boisrobert şi Chapelain. Şi de la dânsul i-a venit lovitura de graţie, cea mai dureroasă, când un oarecare curtean lingău şi perfid, marchizul de Dangean, pentru a amuza pe Henriette d'Angleterre, fosta ducesă d'Orléans şi cumnata lui Ludovic al XIV-lea, care fusese cândva îndrăgostită de Regele-Soare şi renunţase la sentimentul ei din motive politico-diplomatice, consideră că un astfel de sacrificiu eroic, merită să fie transmis posterităţii, sub o formă simbolică, într-o nemuritoare tragedie cu subiect, fireşte, antic, clasic, roman. Astfel, în secret, fără a avertiza pe cei doi autori, pe tinărul Racine şi pe venerabilul Pierre Corneille, i-a pus la un concurs fără s-o ştie, îndemnându-i să scrie cele două tragedii cu aproape acelaşi subiect şi acelaşi titlu Titus şi Bérénice de Corneille, Bérénice de Racine, jucate în acelaşi an 1670 şi în aceeaşi lună, noiembrie, pe scenele a două teatre. Aşa se scria istoria; şi aşa se scriau tragediile, în strălucitul secol al Regelui-Soare!</p>
               <p rend="justify">Tragedia tânărului Racine a fost primită cu însufleţire; a veteranului Corneille, deşi jucată de trupa lui Molière, fu în-tâmpinată cu răceală.</p>
               <p rend="justify">Alt zar aruncat! Zar pierzător.</p>
               <p rend="justify">Pierre Corneille se încredinţa că steaua lui apusese, chiar dacă îşi mai afirmă încă o dată rigoarea geniului creator, cola-borând la piesa Psyché ordonată lui Molière de către Ludovic al XIV-lea s-o lucreze şi s-o joace într-un termen record; chiar dacă Surena, generalul părţilor, admirabila tragedie, socotită de mulţi superioară tragediilor Cinna şi Horaţiu, vădeşte că suflul marelui Corneille nu ostenise. „Trăiască vechiul nostru, marele Corneille –exclama doamna de Sévignê, într-o scrisoare de melancolică perseverenţă în entuziasmele din epoca eroică a Cidului.</p>
               <p rend="justify">Trăiască! Într-adevăr, Pierre Corneille mai trăi încă, su-pravieţuindu-se în oraşul natal. Dar cum? În cea mai mizerabilă – şi iarăşi şi iarăşi cea mai demnă – sărăcie. O rubedenie, care veni să-l viziteze în anul 1679, când Pierre Corneille împlinise şaptezeci şi trei de ani, a lăsat veacurilor această mărturie a unei scrisori particulare, despre soarta glorioşilor creatori, din veacul lui Ludovic al XIV-lea, gloriosul Rege-Soare: „L-am căzut ieri pe domnul Corneille, ruda şi amicul nostru; se ţine încă destul de bine pentru cârsta lui. M-a rugat să fă transmitem cele mai bune sentimente amicale. Pe urmă, după prinz, am ieşit pe stradă împreună şi trecând pe uliţa Pielarilor, intră într-o prăvălioară pentru a-şi cârpi o încălţare descusută. Se aşeză pe o scândură şi eu alături de el; iar când meşterul isprăvi de meşteruit, îi dădu singurele trei monede pe care le acea în buzunar. Când am ajuns acasă, i-am oferit punga mea, dar ol nu coi s-o primească şi nici s-o împărţească cu mine. M-a podidit pllnsul, la gân-dul că un geniu atât de mare era redus la o atât de cumplită mizerie".</p>
               <p rend="justify">E  adevărat, după cinci ani, Boileau, aflând despre răstriştea în care se zbătea marele şi veneratul Comei] Je, se înfăţişă personal lui Ludovic al XIV-lea, Regele-Soare şi obţinu pentru aproape octogenarul autor al Cidului şi gloriosul întemeietor al clasicismului francez milostivirea unei sume de două sute de ludovici, exact cu douăzeci şi patru de ore înainte de moarte (30 septembrie 1684); sumă binevenită pentru înmormântare. Aceasta a fost tot.</p>
               <p rend="justify">Numitul curtean şi marchiz Dangean, regizorul concursului fără voie şi ştire dintre Racine şi Corneille, eu subiectul dramei sentimentale a Henriettei d'Angleterre, aflat cu tot alaiul curţii lui Ludovic al XIV-lea la Chambord, consemnă faptul divers în Jurnalul său, cu aceste cuvinte mai puţin declt laconice şi mai mult decât dispreţuitoare: „Joi, în ziua de 5, se auzi la Chambord despre moartea moşulicului (bonhomme) Corneille". Crucea şi lopata!</p>
               <p rend="justify">Ce rămâne în acest caz, din toată apologia Regelui-Soare şi a veacului său? Ce rămâne din curtea lui proteguitoare a artelor şi literaturii, care-l trata pe genialul Corneille ca pe-un „moşulic" oarecare?</p>
               <p rend="justify">Şi totuşi, de la Voltaire citire, secolul al XVII-lea se numeşte al lui Ludovic al XIV-lea, deşi nimbul aureolei sale a fost ţesut din fire de aur şi de lumină de nemuritorii şi de urgisiţii creatori ai acestui secol.</p>
               <p rend="justify">Singura legătură reală a lui Ludovic al XIV-lea cu arta şi literatura veacului său se reduce doar la doamna de Maintenon, văduva schilodului Scarron, al cărui ris sarcastic şi răzbunător rânjeşte peste umerii şi alcovul celor doi consorţi, asupra unei domnii şi asupra unei epoci.</p>
               <p rend="justify">Pierre Corneille cu naiva şi demna lui nobleţe, nici n-ar fi ştiut în ce gen literar şi în ce stil al teatrului să treacă la nemurire întâmplări, mărunte dar caracteristice, care l-ar fi înfăţişat pe al paisprezccilea Ludovic aşa cum era el, cu care lup-tând eroic, a sucombat, pentru a rămâne mare, inegalat şi inegalabil.</p>
               <p rend="justify">CEZAR PETRESCU.</p>
            </div>
            <div type="div2">
               <head>Cidul </head>
               <lg>
                  <l>TRAGEDIE.<lb/>Româneşte de St. O. losif.<lb/>PERSOANELE:<lb/>DON FERNANDO, întâiul rege al Castiliei.<lb/>DONA URACCA, infantă a Castiliei.</l>
                  <l>DON DIEGO, tatăl lui don Rodrigo.</l>
                  <l>DON GOMEZ, conte de Gormaz, tatăl Ximene.<lb/>DON RODRIGO, iubitul Ximenei.</l>
                  <l>DON SANCHO, îndrăgostit de Ximena.</l>
                  <l>DON ARIAS.</l>
                  <l>DON ALONSO j gentilomi castilani.</l>
                  <l>XIMENA 1, fiica lui don Gomez.<lb/>LEONORA, guvernanta infantei.</l>
                  <l>ELVIRA, guvernanta Ximenei.</l>
                  <l>UN PAJ al infantei.</l>
                  <l>Acţiunea se petrece la Sevilla 2.<lb/>1  Se citeşte Himena (n. t.).<lb/>2 Omis în traducerea lui St. 0. Iosif (n.</l>
                  <l>ACTUL I.<lb/>SCENA 1</l>
                  <l>Ximena, Elvira.<lb/>XIMENA.<lb/>Pot să. Mă-ncred, Elviră, în ştirile aduse?<lb/>N-ascunzi nimic din cele ce tatăl meu îţi spuse?<lb/>ELVIRA.<lb/>Sunt încă fermecată de tot ce-am auzit:</l>
                  <l>Rodrig, iubit de tine, de el e preţuit<lb/>Şi dacă din cuvinte i-am înţeles gândirea<lb/>Socot că îţi va cere ca să-i asculţi iubirea.<lb/>XIMENA</l>
                  <l>0, spune-mi înc-o dată, o, spune-mi-o mereu</l>
                  <l>Ce te îndeamn-a crede că-i place-alesul meu?</l>
                  <l>Redă-mi din nou nădejdea ce-o socoteam apusă, Solie-aşa. de dulce în veci de-ajuns nu-i spusă;<lb/>Nu poţi iubirii noastre ca să-i promiţi de-ajuns<lb/>Că-şi poate da pe faţă tot focul ei ascuns.<lb/>Ce-a zis de stăruinţa ce-o pun pe lângă tine<lb/>Şi Sancho şi Rodrigo? N-ai dat pe faţă-n fine<lb/>Nepotrivirea care mă face să înclin<lb/>Mai mult spre cel din urmă?</l>
                  <l>EL VIRA<lb/>Nu, câtuşi de puţin, Ci tocmai dimpotrivă i-am spus că tu, senora, Aceeaşi nepăsare le-arăţi amândurora, Şi fără ca pe vreunul mai mult să-l preţuieşti, Te vei pleca smerită voinţei părinteşti.<lb/>Smerenia aceasta l-umplu de bucurie, Cum ochii lui şi vorba-i îmi dară mărturie<lb/>Şi dacă vrei să afli curatul adevăr, Ascultă dar ce-n grabă mi-a spus, de-a fir-a-păr: „Ea-şi face datoria, pot amândoi s-o ceară<lb/>Căci amândoi sunt nobili, de-o vrednicie rară;</l>
                  <l>Sunt tineri, însă arde în ochii lor focoşi<lb/>Virtutea strălucită a marilor strămoşi.<lb/>Rodrig, el mai cu seamă, nu are-o trăsătură</l>
                  <l>Un gest, să nu-ţi vorbească de marea lui bravură i-i dintr-un neam ce dete atâţi eroi măriţi ncât ei nasc de-a dreptul de lauri adumbriţi.<lb/>Viteaz a fost şi tatăl în zilele lui bune.<lb/>Virtutea lui pe vremuri trecea drept o minune;</l>
                  <l>În creţurile frunţii săpat e-al său trecut, Spunându-ne şi astăzi de cele ce-a făcut.<lb/>Eu cred că fiul calcă pe urma lui şi dacă<lb/>Ximena vrea, iubească-l şi n-are să-mi displacă."<lb/>Mergea la adunare şi ceasul ce grăbea<lb/>I-a întrerupt cuvântul ce-l începuse-abea, Dar poţi să vezi din vorba aceasta mult-puţină<lb/>Gândirea lui spre care din amândoi înclină.</l>
                  <l>Azi regele e vorba s-aleagă guvernor</l>
                  <l>Infantelui; şi sigur, acest înalt favor<lb/>Pe don Gomez l-aşteaptă, căci rara-i vrednicie<lb/>Nu-ngăduie de altul înlăturat să fie.</l>
                  <l>Cum marile lui fapte îl fac fără egal, în dreapta-i aşteptare nu va-ntâlni rival.<lb/>Şi cum Rodrig decise don Dieg să te ceară<lb/>Chiar azi, după şedinţă.<lb/>—  Te las să judeci dară<lb/>De nu-s destule semne că toate-ţi merg în plin.<lb/>XIMENA</l>
                  <l>Vai, inima mea totuşi cuprinsă e de chin<lb/>Şi pare că refuză această veselie.<lb/>0  clipă poate soarta s-o schimbe, cine ştie!<lb/>Şi-n fericirea-aceasta aşa de mare-a mea<lb/>Fără să vreau, mi-e teamă de-o-ntorsătură rea!</l>
                  <l>ELVIRA<lb/>Din fericire teama aceasta n-o să ţie!<lb/>XIMENA<lb/>Să aşteptăm sfârşitul, oricum ar fi să fie!<lb/>SCENA 2</l>
                  <l>Infanta, Leonora, Pajul.</l>
                  <l>INFANTA</l>
                  <l>Paj, du-te la Ximena, să-i spui din partea mea</l>
                  <l>Că astăzi zăboveşte prea mult spre-a mă vedea<lb/>Şi lenea ei jigneşte iubirea mea de soră.<lb/>LEONORA</l>
                  <l>Acelaşi dor te mână, slăvită mea senoră, Ca să o cauţi zilnic şi când cu ea vorbeşti<lb/>Te-aud de-a lor iubire cerându-i zilnic veşti.<lb/>INFANTA</l>
                  <l>Nu fără de pricină; eu însămi am silit-o</l>
                  <l>Să sufere săgeata ce-n suflet a rănit-o;</l>
                  <l>Rodrig i-e drag şi însămi eu i l-am dăruit;<lb/>Dispreţul ei prin mine Rodrig l-a biruit, Şi cum iubirea-aceasta de mine-a fost legată, Aş vrea să se sfârşească şi chinul lor o dată.<lb/>LEONORA</l>
                  <l>Cu tot succesul, doamnă, pe care îl obţii, Te văd în prada unei dureri aşa de vii:<lb/>Iubirea care-i face pe dânşii să tresalte<lb/>Pricinuieşte jalea acestei inimi-nalte?<lb/>Te face oare grija pe care le-o păstrezi, Să fii nefericită când fericiţi îi vezi?<lb/>Merg însă prea departe şi poate-s indiscretă.<lb/>INFANTA</l>
                  <l>Mai mare mi-este jalea de-ncerc s-o ţin secretă;<lb/>Ascultă dar, ascultă ce mult m-am zbuciumat</l>
                  <l>Şi cum mă zbucium încă şi astăzi necurmat, Cum dragostea mea creşte oricât aş vrea s-o nărui;<lb/>Da, tânărul acesta, iubitul ce i-l dărui</l>
                  <l>Mi-e drag.</l>
                  <l>LEONORA</l>
                  <l>A!</l>
                  <l>INFANTA</l>
                  <l>Pune mâna aici, să ştii de vrei<lb/>Cum bate când aude de-nvingătorul ei</l>
                  <l>Şi cum îl recunoaşte inima mea.<lb/>LEONORA</l>
                  <l>0, doamnă, Mă ierţi că uit respectul ce să te cert mă-ndeamnă:<lb/>Prinţesa mea pe care feciori de regi o cer<lb/>Să-şi plece ochii galeşi pe-un simplu cavaler?<lb/>Dar regele, dar ţara ce spun de toate-aceste?<lb/>Stăpâna uită, poate, a cui odraslă este?</l>
                  <l>INFANTA</l>
                  <l>Nu uit; şi mai degrabă sunt gata ca să mor<lb/>Decât să-mi lepăd rangul, decât să mă cobor.</l>
                  <l>Dar ţi-aş putea răspunde că vrednicia are<lb/>Pe lumea asta dreptul s-aprindă-un suflet mare, Şi dacă slăbiciunea aş vrea eu să mi-o iert<lb/>Exemple strălucite n-aş căuta-n deşert;<lb/>Dar nu urmez o cale ce mi-ar scădea mărirea, Nu-ngădui să mă-nvingă până-ntr-atât iubirea, Şi-mi zic întotdeauna: fiind de neam de regi, Datoare eşti un rege de mire să-ţi alegi.<lb/>Când am văzut că totuşi slăbeşte-a mea putere, Am dăruit eu însămi ce nu-ndrăzneam a cere;<lb/>Am pus-o pe Ximena în locul meu, şi-n ea<lb/>Am aţâţat văpaia ca să mi-o sting pe-a mea.<lb/>Să nu te mire dară că inima mă-mbie</l>
                  <l>Ca să grăbesc această fatală cununie, Vezi că de ea atârnă acum hodina mea;<lb/>O  dată cu nădejdea, iubirea-mi va scădea, Precum un foc se stinge când e lipsit de hrană;<lb/>Şi-oricât să-ndur mă face ursita mea tirană, Rodrigo eu Ximena o dată cununat<lb/>Nădejdea mea e moartă şi dorul vindecat.<lb/>Dar pân-atuncea sufăr un chin fără de nume, Căci azi, Rodrig îmi este tot ce-am mai drag pe lume.<lb/>Încerc să-l pierd şi totuşi să-l pierd îmi vine greu:<lb/>De-aice izvorăşte, vezi tu, tot chinul meu!<lb/>Fiinţa mea sărmana-i silită să suspine<lb/>Tânjind după un lucru ce nu e demn de mine;</l>
                  <l>S-abate bietu-mi suflet în două sfâşiat;<lb/>Curajul de mă-ndeamnă, simţirile m-abat;<lb/>Mă tem de nunta-aceasta şi vreau această nuntă<lb/>Şi-atât îmi sunt de scumpe în lupta-aceasta cruntă<lb/>—  Corneille – Teatru<lb/>De-o parte-a mea mărire, de alta-al meu amor, încât de se va face sau nu, simt c-am să mor.<lb/>LEONORA</l>
                  <l>Atuncea nu-mi rămâne, senora mea cea bună, Decât să-ţi plâng de jale cu tine dimpreună;<lb/>Te osândeam, şi-acuma te plâng văzând ce-nduri;<lb/>Dar pentru că în prada acestei dulci torturi</l>
                  <l>Virtutea ta învinge puterea ei şi vraja, Zădărnicind asaltu-i şi respingându-i mreaja, Ea va reda hodina şi sufletului tău.<lb/>Încrede-te în vreme ce-alină orice rău, încrede-te-n virtute şi speră-n Provedinţă<lb/>Ce trebui' să se-ndure de-atâta suferinţă!<lb/>INFANTA</l>
                  <l>Speranţa cea mai dulce e-n disperarea mea!<lb/>PAJUL</l>
                  <l>Ximena, principesă, doreşte-a vă vedea.<lb/>INFANTA</l>
                  <l>Te du şi o reţine puţin pe galerie.<lb/>LEONORA</l>
                  <l>Vrei să mai stai, stăpână, pierdută-n reverie?</l>
                  <l>INFANTA</l>
                  <l>Nu; dar deşi în suflet ascund atâta chin, Doresc să-mi iau un aer mai vesel, mai senin.<lb/>Viu după tine.</l>
                  <l>SCENA 3<lb/>Infanta (singură).</l>
                  <l>INFANTA<lb/>Doamne, tu singur de la care în jalea-mi fără margini aştept eu vindecare, Redă-mi din nou hodina! Ia-mi cinstea-n paza ta!<lb/>În fericirea-altora cat fericirea mea.</l>
                  <l>Grăbeşte-i ceasul, Doamne, ori dă-mi măcar tărie!<lb/>Înceată suferinţa-mi, se sfarmă orice lanţ<lb/>Când oi vedea prin tine uniţi cei doi amanţi.<lb/>Dar pun prea mult răbdarea Ximenei la-ncercare</l>
                  <l>Vorbind cu dânsa, poate mai aflu alinare!</l>
                  <l>SCENA 4</l>
                  <l>Contele, Don Diego</l>
                  <l>CONTELE</l>
                  <l>A  regelui favoare vă dete în sfârşit<lb/>Un rang ce pentru mine era mai potrivit:<lb/>Vă face guvernorul principelui Castilii.</l>
                  <l>DON DIEGO</l>
                  <l>Prin'naltul semn de cinste ce mi l-a dat familii</l>
                  <l>Cât e de drept arată şi face cunoscut<lb/>Că ştie să plătească servicii din trecut.<lb/>CONTELE</l>
                  <l>Şi regii sunt tot oameni ca noi, ca orişicare, Şi ei pot să se-nşele.<lb/>—  Şi această-mprejurare<lb/>Slujeşte ca o vie dovadă curţii-ntregi<lb/>Că meritul de astăzi e rău plătit de regi.</l>
                  <l>DON DIEGO<lb/>Să nu vorbim de-un lucru menit să nu vă placă.</l>
                  <l>Favoarea sau vreun merit dac-a putut să-l facă, Respectul către rege nu iartă nimănui<lb/>De a cârti-mpotriva unei voinţi a lui.<lb/>Sporiţi-mi cinstea asta mai bine cu-alta nouă:<lb/>Să-mpreunăm a noastre vechi neamuri amândouă:</l>
                  <l>Aveţi o fată numai, eu numai un fecior;<lb/>Ne-ar înfrăţi de-a pururi căsătoria lor.<lb/>Fiţi bun dar şi primiţi-mi de ginere feciorul.<lb/>CONTELE</l>
                  <l>Partide mai de seamă-i păstrează viitorul</l>
                  <l>Şi spre-alte culmi s-aspire e azi îndrituit<lb/>De noua demnitate la care-aţi fost suit.<lb/>Îndepliniţi-o, faceţi pe prinţ ca să cunoască<lb/>Cum trebuie o ţară un domn s-o cârmuiască, Să stea în faţa legii smeriţi supuşii săi, Să-nsufle-n buni iubire şi groaza în cei răi;<lb/>Uniţi aceste daruri cu-acele de războinic: îi arătaţi cât trebuie să fie de destoinic<lb/>S-ajungă-n meşteşugul lui Mart, fără egal;<lb/>Cum să petreacă zile şi nopţi întregi pe cal, Să doarmă cu armura şi cum să dea asaltul<lb/>Şi orişice izbândă s-o aibă el, nu altul.<lb/>Prin pilde, nu prin vorbe îl faceţi în sfârşit<lb/>Ca să ajungă-aieve un domn desăvârşit.<lb/>DON DIEGO</l>
                  <l>Spre-a învăţa din pilde, în ciuda lumii rele, Ajunge să cunoască povestea vieţii mele.<lb/>Acolo, în trecutul din fapte mari urzit, El va vedea cum trebui-un neam călăuzit, Cum iai o cetăţuie, îţi rânduieşti oştirea<lb/>Şi pe isprăvi măreţe întemeiezi mărirea.<lb/>CONTELE<lb/>Cu mult mai mare este puterea pildei vii, învaţă rău din carte un prinţ a cârmui, Şi-al anilor tăi număr nu a putut să facă<lb/>Nimic ce n-ar fi-n stare o zi de-a mea să-ntreacă.</l>
                  <l>De-ai fost viteaz pe vremuri, azi cel viteaz sunt eu:</l>
                  <l>A  ţării cea mai tare proptea e braţul meu;<lb/>Tresar înspăimântate Grenada şi-Aragonul<lb/>Când fulgeră-a mea spadă; ea ocroteşte tronul;<lb/>De n-aş fi eu aţi trece curând sub alte legi:<lb/>Curând duşmanii voştri ar fi ai voştri regi;<lb/>Pe zi, pe ceas, victorii câştig peste victorii<lb/>Şi lauri peste lauri adaug vechii glorii.<lb/>Umbrit de braţu-mi prinţul ar mai avea apoi<lb/>Prilejul să-şi încerce curajul în război<lb/>Şi-ar învăţa să-nvingă văzându-mă pe mine.<lb/>Şi pentru ca să poată cât mai curând, în fine, Să-şi pună în lumină aleasa lui fiinţă<lb/>Şi caracterul nobil ce-l are.<lb/>DON DIEGO</l>
                  <l>Am ştiinţă;<lb/>Slujiţi pe rege bine, doar v-am văzut luptând<lb/>Şi comandând sub mine întâi; şi-acuma, când<lb/>À  vârstei slăbiciune a stins în mine focul, Mărturisesc că-mi ţineţi cu vrednicie locul;<lb/>Ca să cruţăm atâtea cuvinte fără rost:<lb/>Voi azi sunteţi eroul ce eu pe vremi am fost.<lb/>Monarhul însă-n astă întrecere, fireşte, A vrut să dovedească pe cine preţuieşte.<lb/>CONTELE.</l>
                  <l>Voi mi-aţi răpit aceea ce meritasem eu!<lb/>DON DIEGO</l>
                  <l>Deci cu atât mai marc era meritul meu!<lb/>CONTELE<lb/>Mai demn e cine poate mai multă râvnă pune.</l>
                  <l>DON DIEGO</l>
                  <l>A fi respins nu-i tocmai un semn din cele bune.</l>
                  <l>CONTELE</l>
                  <l>Aţi amăgit pe rege prin intrigi de curtean.<lb/>DON DIEGO</l>
                  <l>Mi-a fost trecutul mare unicul partizan.</l>
                  <l>CONTELE<lb/>Cred că etăţii voastre îi dele precădere.<lb/>DON DIEGO</l>
                  <l>Curajul e măsura ce-o are în vedere.</l>
                  <l>CONTELE</l>
                  <l>Atunci onoarea asta era un drept al meu.</l>
                  <l>DON DIEGO</l>
                  <l>Cin' n-a putut s-o iee, n-a meritat-o.</l>
                  <l>CONTELE</l>
                  <l>Eu?</l>
                  <l>N-am meritat-o? Spune!</l>
                  <l>DON DIEGO<lb/>Voi.</l>
                  <l>CONTELE<lb/>O, de-a ta îndrăzneală</l>
                  <l>Vei fi silit, n-ai teamă, să-mi dai tu socoteală.</l>
                  <l>Şi chiar în clipa asta, moşneag înfumurat!<lb/>(îl pulmuieşte.)<lb/>DON DIEGO</l>
                  <l>(scoţând spada)<lb/>Sfârşeşte, ia-mi şi viaţa, vai! După-acest stigmat, Întâiul ce pătează a rasei mele faimă!<lb/>CONTELE</l>
                  <l>Atâta slăbiciune crezi Iu că-mi face spaimă?</l>
                  <l>DON DIEGO</l>
                  <l>Puterile mă lasă în ceasul cel mai greu!</l>
                  <l>CONTELE</l>
                  <l>Păstrează-ţ. I totuşi spada; ăst ruşinos trofeu<lb/>De l-aş lua cu mine, ţi-ar face numai fală.<lb/>Urmeze dară prinţul a vieţii tale şcoală<lb/>În ciuda lumii rele deprinsă a cârti în paginile-acele învaţă-l a citi:<lb/>Pedeapsa meritată, de vorba-ţi temerară îi va sluji, fireşte, drept o podoabă rară!<lb/>SCENA 5</l>
                  <l>DON DIEGO</l>
                  <l>Turbare! Deznădejde! Duşmane bătrâneţi:<lb/>Acesta-i dar sfârşitul frumoasei mele vieţi?<lb/>Albit-am oare-n lupte slăvit pân-adineauri<lb/>Să văd o zi cum poate păli atâţia lauri?<lb/>Şi braţul meu de-o lume temut şi preţuit, El care-acest imperiu ades l-a mântuit, Şi-a fost aproape-un secol a tronului tărie, Azi îmi refuză dreptul de apărare mie?<lb/>0, crudă amintire a vechei vitejii!</l>
                  <l>Ispravă-atâtor zile pierdută într-o zi!</l>
                  <l>Rang nou plin de mărire şi de urmări fatale, -<lb/>Pripor înalt de unde onoarea-mi se prăvale!</l>
                  <l>E  cu putinţă oare să mor nerăzbunat?<lb/>Ori să trăiesc pe lume cu numele-ntinat?</l>
                  <l>O, ia-mi de-acuma, conte, această slujbă care</l>
                  <l>Nu poate s-o-mplinească un om fără onoare.</l>
                  <l>Geloasa ta trufie nevrednic mă făcu</l>
                  <l>De-nalta îndurare a regelui. Iar tu, Unealtă glorioasă ce m-ai slujit o viaţă, Netrebnică podoabă a unui trup de gheaţă<lb/>O, fier temut pe vremuri, ce nu spre-a m-apăra, Ci numai de paradă atârni la coapsa mea, Te du, mă părăseşte şi treci în mâni mai bune<lb/>Care vor şti pe mine, cel slab, să mă răzbune!<lb/>SCENA 6</l>
                  <l>Don Diego, Don Rodrigo.<lb/>DON DIEGO</l>
                  <l>Ai inimă, Rodrigo?</l>
                  <l>DON RODRIGO</l>
                  <l>Pe loc ţi-aş arăta<lb/>De nu mi-ai fi părinte!</l>
                  <l>DON DIEGO<lb/>Înflăcărarea ta</l>
                  <l>Ce dulce mi-e şi chinul cum ştie să-mi aline!<lb/>În apriga-ţi pornire mă recunosc pe mine!<lb/>Junia mea renaşte în sângele tău viu!<lb/>Vin, nobilul meu sânge, vin, vrednicul meu fiu.</l>
                  <l>Vino şi mă răzbună!<lb/>DON RODRIGO</l>
                  <l>De ce?</l>
                  <l>DON DIEGO</l>
                  <l>De cea mai mare</l>
                  <l>Ocară ce ucide a ta şi-a mea onoare!<lb/>De-o palmă. Ticălosul pe loc muşca pământ, Dar slăbiciunea vârstei mi-opri orice avânt.<lb/>Ia acest fier ce braţu-mi nu poate. Să-l mai poarte, Ţi-l dau să faci dreptate; să mori ori să dai moarte!<lb/>Mergi dar şi pedepseşte pe-acel om încrezut:<lb/>Mori sau ucide-l: iată ce ai tu de făcut!</l>
                  <l>În sânge doar se spală asemenea ruşine, Şi spre-a trezi mândria strămoşilor în tine<lb/>Ţi-o spun fără înconjur că ai de combătut<lb/>Un adversar puternic şi mare. L-am văzut<lb/>Acoperit de sânge şi pulbere o dată împrăştiind teroarea într-o întreagă-armată;<lb/>O  sută escadroane văzutu-l-am rupând, Şi pentru-a-ţi spune încă mai mult, n-a fost nicicând<lb/>Ca el printre războinici, nici printre căpetenii.</l>
                  <l>E.</l>
                  <l>DON RODRIGO</l>
                  <l>Spune, fie-ţ. I milă!<lb/>DON DIEGO</l>
                  <l>Părintele Ximenei!</l>
                  <l>El este.<lb/>DON RODRIGO</l>
                  <l>DON DIEGO</l>
                  <l>Nici o vorbă. Cunosc iubirea ta</l>
                  <l>Dar poţi trăi-n ruşine? Insulta e mai grea, Cu cât mai scump îţi este acel ce te insultă.<lb/>Cunoşti acum ocara. Ştii ce-ai să faci. Ascultă:<lb/>Răzbună-mă pe mine, răzbună-te şi tu!<lb/>Arată-te de-un tată ca mine vrednic fiu:</l>
                  <l>Pe când eu-mi plâng amarul ce-asupra mea s-adună, Tu du-te.<lb/>—  Aleargă, zboară Rodrig şi ne răzbună!<lb/>SCENA 7</l>
                  <l>DON RODRIGO</l>
                  <l>Străfulgerat în suflet de un năprasnic cbin, Pe care nu putuse, vai, nimeni să-l prevadă, Să fac o nedreptate silit de-o dreaptă sfadă<lb/>Şi-obiect de plâns al unui neîndurat destin, Stau împietrit de spaimă şi inima-mi zdrobită<lb/>Abia de mai palpită.</l>
                  <l>Atât eram de-aproape de raiul meu dorit!</l>
                  <l>O, ce ursită plină de triste ciudăţenii!<lb/>Iubitul meu părinte e crunt batjocorit</l>
                  <l>Şi vinovatul este părintele Ximenii!<lb/>O, ce grozavă luptă se dă acum în mine!</l>
                  <l>În contra cinstei mele iubirea mea-i pornită:</l>
                  <l>A  răzbuna un tată, şi-a pierde o iubită!<lb/>El inima-mi aţâţă, ea braţul mi-l reţine.<lb/>Ca să-mi trădez iubirea ori cinstea mea hulită</l>
                  <l>Durerea cea cumplită</l>
                  <l>De-o parte şi de alta e tot atât de multă!<lb/>O, ce ursită plină de triste ciudăţenii!<lb/>Să las fără pedeapsă aşa de grea insultă?<lb/>Să pedepsesc pe mâiidrul părinte al Ximenii?</l>
                  <l>Onoare şi iubire, duşmane faţă-n faţă!<lb/>Război frumos şi crâncen! Plăcută tiranie!<lb/>Ori gloria apusă, ori inima pustie!</l>
                  <l>Nefericit pe lume, sau vai! Nedemn de viaţă!<lb/>A  unui suflet mândru,. Dar dragostei dat pradă, Chin şi nădejde.<lb/>—  Spadă, AI fericirii mele călău cinstit, vrei oare<lb/>În ziua-aeeasta plină de triste ciudăţenii, Vrei tu acum în sânge să speli a mea ruşine, Vrei tu să-mi pierzi norocul şi inima Ximenii?<lb/>Sfârşit vieţii mele mai bine vreau să-i pun!<lb/>Şi tatii şi iubitei aceasta le prieşte.<lb/>De mă răzbun, Ximena mă va urî, fireşte<lb/>Am să-i atrag dispreţul de n-am să mă răzbun!<lb/>Ori îmi reneg credinţa cea mai de preţ a mea, Ori sunt nedemn de ea;<lb/>Nefericirea-mi creşte vroind s-o înconjur:<lb/>Hai, inimă, cutează! Şi dacă-i scris să mor, Murind, să iau cu mine şi dragostea Ximenii!<lb/>Dar moartea mea nu poate ocara grea s-o spele<lb/>Şi gloria-mi o dată cu mine va s-apună!<lb/>O, pot să rabd eu oare ca Spania să spună</l>
                  <l>Că n-am ştiut să-mi apăr onoarea casei mele?<lb/>Să cruţ un vis pe care îl vede biata-mi minte<lb/>Pierdut de mai-nainte!</l>
                  <l>Fugiţi departe gânduri aşa puţin înalte!<lb/>Departe de la mine, voi, josnice vedenii!</l>
                  <l>Hai, braţul meu, onoarea să o salvăm încalţe, Căci, oricum, tot pierdută e dragostea Ximenii!<lb/>Da, gândurile mele o câipă-au rătăcit!</l>
                  <l>Nimic pe lumea-aceasta nu-i mai presus de-onoare, Şi dacă mor în luptă sau mor de întristare, Jertfi-voi al meu sânge curat cum l-am primit!<lb/>Aleargă dar, Rodrigo şi lasă ezitarea.<lb/>Te cheamă răzbunarea!</l>
                  <l>De-atâta şovăială nedemnă-s ruşinat.<lb/>Departe de la mine, o, josnice vedenii!</l>
                  <l>Căci azi al tău părinte e crâncen ofensat, Şi-ofensatorul este părintele Ximenii!<lb/>ACTUL II<lb/>SCENA 1</l>
                  <l>Don Arias, Contele.</l>
                  <l>CONTELE</l>
                  <l>Cel mult pot recunoaşte că sângeâc-mi prea viu<lb/>Prea s-a aprins de-o vorbă, e însă prea târziu, Căci lovitura fără de lecuire este.<lb/>DON ARIAS</l>
                  <l>Să îmblânzit. I pe rege cercaţi cu toate-aceste.<lb/>El ia prea vie parte la tot spre-a nu lăsa</l>
                  <l>Ca să simţiţi întreagă nemulţămirea sa.<lb/>Şi nici n-aveţi altminteri vre-un drept la apărare, Căci deopotrivă rangul înalt al celui care<lb/>A  îndurat ocara, cum şi mărimea ei<lb/>Cer datorii şi jertfe mai mari ca de-obicei.<lb/>CONTELE '</l>
                  <l>Pe viaţa mea stăpân e monarhul, mi se pare!<lb/>DON ARIAS<lb/>Greşeala vi-i urmată de-o. Furie prea mare.<lb/>El vă iubeşte încă şi-a-l împăca nu-i greu.<lb/>Puteţi sta împotrivă când domnul zice: „Vreu"?<lb/>CONTELE</l>
                  <l>Ca să-mi păstrez, seniore, neatins-a mea onoare</l>
                  <l>Neascultarea-mi nu-e-un păcat aşa de mare<lb/>Şi-oricât ar fi de mare, la urma urmei pot<lb/>Prin meritele mele ca să răscumpăr tot.</l>
                  <l>DON ARIAS</l>
                  <l>Poţi să-i aduci servicii oricât de mari şi grele, Un rege nu-ţi rămâne îndatorat de ele;<lb/>Şi nu uitaţi un lucru: slujind pe domnitor<lb/>Orice supus nu face decât ce e dator.</l>
                  <l>Vă credeţi prea puternic şi viaţa-n joc v-o puneţi.<lb/>CONTELE</l>
                  <l>Pân' ce nu văd cu ochii nu pot să cred ce spuneţi.<lb/>DON ARIAS<lb/>Monarhul e puternic şi face tot ce vrea.<lb/>CONTELE</l>
                  <l>O zi nu poate pierde pe-un om de seama mea.</l>
                  <l>Să-mi dea cea mai cumplită pedeapsă, nu mă speriu:</l>
                  <l>De pier, cu mine piere şi-ntreg acest imperiu.<lb/>DON ARIAS</l>
                  <l>Nesocotiţi pe-acela ce ţine sceptru-n mâni.<lb/>CONTELE<lb/>Pe care fără mine l-ar pierde până mâni:</l>
                  <l>Pornească împotrivă-mi măria-sa prigoana:</l>
                  <l>De voi cădea, voi face să-i cadă şi coroana.<lb/>DON ARIAS</l>
                  <l>O, cugetaţi mai bine la cele ce v-am zis, Luaţi o deciziune mai bună.<lb/>CONTELE</l>
                  <l>M-am decis.<lb/>DON ARIAS</l>
                  <l>Măria sa m-aşteaptă; ce vreţi să i se spună?<lb/>CONTELE</l>
                  <l>Că nici o umilinţă nu poate să-mi impună.<lb/>DON ARIAS</l>
                  <l>Dar regilor le place să fie ascultaţi.<lb/>CONTELE</l>
                  <l>Zadarnică e vorba; sunt sorţii aruncaţi.<lb/>DON ARIAS</l>
                  <l>Cu toţi bogaţii lauri ce fruntea vă-ncunună<lb/>Păziţi-vă de trăsnet.<lb/>CONTELE</l>
                  <l>L-aştept cu voie bună.<lb/>DON ARIAS<lb/>Dar nu fără urmare.</l>
                  <l>CONTELE</l>
                  <l>Atuncea, în sfârşit, Va fi şi don Diego cu-atât mai mulţămit.<lb/>CONTELE</l>
                  <l>(singur)<lb/>Mi-e sufletul deasupra nendurătoarei soarte.</l>
                  <l>De-ameninţări nu-ţi pasă când nu te temi de moarte.<lb/>Primesc să duc mai bine un trai nefericit, Dar nimenea nu-mi ceară să vieţuiesc hulit.<lb/>SCENA 2</l>
                  <l>Contele, Don Rodrigo.</l>
                  <l>DON RODRIGO</l>
                  <l>Două cuvinte, conte.</l>
                  <l>CONTELE</l>
                  <l>Zi!</l>
                  <l>DON RODRIGO</l>
                  <l>Fără vorbă multă:</l>
                  <l>Cunoşti tu pe don Diego?<lb/>CONTELE</l>
                  <l>Da.</l>
                  <l>DON RODRIGO<lb/>Mă-ndoiesc, ascultă.</l>
                  <l>Ştii oare că bătrânul acesta vrednic fu<lb/>Virtutea şi mândria epocii lui, ştii tu?<lb/>CONTELE</l>
                  <l>Se poate.</l>
                  <l>DON RODRIGO</l>
                  <l>Ştii că-i sânge de-al său văpaia vie<lb/>Ce-mi scapără-n privire? O ştii?<lb/>CONTELE</l>
                  <l>Ce-mi pasă mie!</l>
                  <l>DON RODRIGO</l>
                  <l>La patru paşi de-aici te-oi face ca s-o ştii!<lb/>CONTELE</l>
                  <l>Copil plin de trufie!</l>
                  <l>DON RODRIGO</l>
                  <l>Nu te nelinişti!<lb/>E-adevărat, sunt tânăr, dar pentr-un suflet mare</l>
                  <l>Valoarea nu aşteaptă ca vârsta s-o măsoare!<lb/>CONTELE</l>
                  <l>Tu care-o spadă încă n-avuşi în mână, vrei<lb/>Să te masori cu mine?</l>
                  <l>DON RODRIGO<lb/>Fac parte dintr-acei</l>
                  <l>Cari nu-arată cinc-s, de două ori pe lume</l>
                  <l>Şi de la-ntâia faptă ştiu să-şi eâştige-un nume!<lb/>CONTELE</l>
                  <l>Curajul care-accste cuvinte ţi-l vădesc, Mă deprinsesem zilnic în ochi să ţi-l citesc:<lb/>Văzând în tine noua Castiliei mărire în gândul meu Ximenii te-am fost menit de mire.</l>
                  <l>Eu îţi cunosc iubirea şi-mi place a vedea<lb/>Că datoria-ţi este mai sfântă decât ea, Că tot ce simţi nu poate avântul să-ţi înşele, Că rara ta virtute răspunde stimei mele<lb/>Şi ginere voindu-mi un cavaler întreg, De la-nceput ştiut-am pe cine să aleg.<lb/>În sufletul meu mila îşi face totuşi cale;<lb/>Ţi-admir curajul, însă de anii tăi mi-e jale, Deci lasă gândul ăsta ce-ţi poate fi fatal, Căci între noi duelul ar fi prea inegal.<lb/>Mi-ar face prea puţină onoare-o biruinţă, Triumfu-i fără slavă de-nvingi cu uşurinţă.<lb/>Te-o'r crede toţi de-a pururi căzut de braţul meu<lb/>Şi moartea ta la urmă am s-o deplâng tot eu!<lb/>DON RODRIGO</l>
                  <l>De marea ta-ndrăzneală nedeamnă ţi-e-ndurarea:<lb/>Se teme să-mi ia viaţa cel ce mi-a luat onoarea?<lb/>CONTELE</l>
                  <l>Te du d-a ici!</l>
                  <l>DON RODRIGO</l>
                  <l>Să mergem făr-a mai discuta!</l>
                  <l>CONTELE<lb/>Ţi s-a urât cu viaţa?<lb/>DON RODRIGO</l>
                  <l>Ţi-o temi cumva pe-a ta?<lb/>CONTELE</l>
                  <l>Vin', tu-ţi faci datoria şi-i demn un fiu do jale<lb/>Când supravieţuieşte onoarei spiţei sale.<lb/>SCENA 3*</l>
                  <l>Don Femando, Don Arias, Don Sancho.<lb/>DON FERNANDO</l>
                  <l>E  contele-ntr-atâta de van şi ce aşteaptă?<lb/>Cutează oare-a crede că-i iert această faptă?</l>
                  <l>DON ARIAS</l>
                  <l>L-am zis din partea voastră tot ce aveam să-i zic, Cu toale-acestea, sire, n-am izbutit nimic.<lb/>*  Faţă de textul integral al dramei lui Corneille, din tălmăcirea făcută de St. O. Iosif lipsesc scenele 3,4 şi 5 din actul<lb/>II şi scena 4 din actul V.<lb/>Aceste scene, care cuprind episodul lăturalnic al dragostei infantei pentru Rodrig, au fost socotite de mulţi comentatori ca dăunătoare unităţii operei. Din această pricină ele nu sunt publicate de obicei decât în ediţiile de opere complete, iar în teatru nu sunt reprezentate. Este deci foarte probabil ca ediţia folosită de St. O. Iosif să nu fi cuprins aceste scene.<lb/>Pentru a prezenta cititorilor întreaga operă, publicăm în apendice scenele pomenite, în tălmăcirea lui Ioacbim Botez (n. r.).</l>
                  <l>DON FERNANDO<lb/>O, ceruri! Deci nutreşte o râvnă-aşa săracă<lb/>Şi-aşa puţină grijă arată ca să-mi placă!<lb/>Jigneşte pe don Diego, de rege-a şti nu vrea!<lb/>El vrea să facă lege aici, la curtea mea!</l>
                  <l>Oricât de brav războinic, bun căpitan să fie</l>
                  <l>Voi şti scurta din vreme asemenea trufie.<lb/>De-ar fi virtutea însăşi şi-al bătăliei zeu<lb/>Ce-nseamnă neascultarea i-arăt acuma eu!</l>
                  <l>Cu toate că-ndrăzneala-i cerea o grea osândă, Vroiam să-l judec totuşi cu inima mai blinda<lb/>Dar pentru că s-arată prea dârz şi prea semeţ, Plecaţi şi puneţi mâna pe el cu orice preţ.<lb/>DON SANCHO</l>
                  <l>Puţin răgaz l-ar face să-şi vină poate-n fire, Ii clocotea mânia în sânge încă, sire, Şi-n cea dintâi vâlvoare nici o mirare nu-i<lb/>Că nu se pleacă lesne un suflet cum e-al lui.</l>
                  <l>Greşeala şi-o cunoaşte, dar inima-i semeaţă<lb/>Nu-l iartă ca s-o deie aşa curând pe faţă.<lb/>DON FERNANDO</l>
                  <l>Don Sancho, taci şi află: oricine-i înclinat<lb/>Să-l apere, se face el însuşi vinovat.<lb/>DON SANCHO</l>
                  <l>Ascult şi tac, cer totuşi iertare de voi pune<lb/>O vorbă ca să-l apăr.</l>
                  <l>DON FERNANDO</l>
                  <l>Şi ce poţi oare spune?<lb/>DON SANCHO<lb/>Că unuia ca dânsul cu fapte mari deprins, I-e greu să se coboare ca orişicare ins.<lb/>În orice lămurire el vede o ruşine<lb/>Şi-acesta este numai cuvântul ce-l reţine.<lb/>Asprimea datoriei nu-l poate-ndupleca</l>
                  <l>Şi de n-ar fi un suflet prea mândru, s-ar pleca.<lb/>Ci daţi poruncă, sire, ca braţul său cel tare<lb/>Cu ascuţişul armei insulta s-o repare.<lb/>Pe loc se va supune; şi vină cine-o vrea, Aici stau pentru dânsul chezaş, pân' ce-o afla.<lb/>DON FERNANDO</l>
                  <l>Uiţi cui vorbeşti; ci vârsta pe care-o ai mă face<lb/>Să iert; şi-nflăcărarea aceasta nu-mi displace.<lb/>Dar e dator un rege să cruţe pe-orice căi<lb/>Vărsările de sânge între supuşii săi;<lb/>Pe-ai mei îi ţin în pază, şi-i am în grijă mare, Precum un cap cuminte, de membre grijă are.<lb/>Cuvântul tău nu poate să fie deci şi-al meu:<lb/>Tu judeci ca războinic, ca rege judec eu, Şi orice-ar vrea să spună şi-ar îndrăzni să creadă<lb/>Supunerea nu poate pe contele să-l scadă.</l>
                  <l>Şi-apoi m-atinge-ocara, căci el a degradat<lb/>Pe-acel ce-odraslei mele de guvernor l-am dat.</l>
                  <l>Cel ce nu ţine seama de alegerea-mi făcută, Nesocoteşte însăşi puterea absolută.<lb/>Dar să lăsăm acestea. De-altminteri am veşti noi:<lb/>S-ar fi văzut vreo zece corăbii de război</l>
                  <l>Ce chiar la gura apei au îndrăznit s-apară.</l>
                  <l>DON ARIAS</l>
                  <l>Duşmanii noştrii mauri nu-s pentru-ntâia oară<lb/>Siliţi a vă cunoaşte, spre a porni din nou<lb/>Piăzboi în contra unui aşa temut erou.<lb/>DON FERNANDO<lb/>De-a pururi îi va roade în suflet gelozia</l>
                  <l>Cât m-or vedea pe mine stăpân pe-Andaluzia, Şi ţara peste care au fost prea mult stăpâni<lb/>Va fi privită pururi cu ciudă de păgâni.</l>
                  <l>Acesta-i şi cuvântul că-n inima Sevilii<lb/>De zece ani încoace ţin scaunul Castilii, Să-i pot veghea de-aproape şi să zădărnicesc<lb/>Pe loc ce bag de seamă, tot ce pe-ascuns urzesc.</l>
                  <l>DON ARIAS</l>
                  <l>Atâtea sângeroase înfrângeri îi învaţă<lb/>Că totul e zadarnic cât timp veţi fi-n viaţă.<lb/>N-aveţi de ce vă teme.<lb/>DON FERNANDO</l>
                  <l>Şi nici n-am ce lăsa.<lb/>Încrederea atrage primejdia-n urma s'a.<lb/>Şi-apoi la urma urmei să nu prea dăm uitării<lb/>Că pân-aici îi poate aduce-un flux al mării.</l>
                  <l>Ar fi cu toate-acestea greşeală orişicum<lb/>Să aruncăm teroarea în inimi de p-aeum, Fiind nesigur zvonul, fiind şi pe-nnoptate<lb/>S-ar răspândi zadarnic neliniştea-n cetate.<lb/>Să se-ndoiască straja la ziduri şi în port.<lb/>Ajunge pe-astă-seară.</l>
                  <l>SCENA 4</l>
                  <l>Don Femando, Don Atonso, Don Sancho, Don Arias.<lb/>DON ALONSO</l>
                  <l>Sire, contele-i mort, Prin fiul său, don Diego şi-a răzbunat onoarea.<lb/>M<lb/>DON FERNANDO<lb/>Pe loc ce-aflai ocara, i-am prevăzut urmarea</l>
                  <l>Şi-am vrut nenorocirea aceasta s-o previn.<lb/>DON ALONSO</l>
                  <l>Ximena la picioare vă cade în suspin</l>
                  <l>Şi toată-n lacrimi vine dreptate a vă cere.<lb/>DON FERNANDO</l>
                  <l>Deşi adânc în suflet m-atinge-a ei durere<lb/>Socot că după fapta ce contele-o făcu</l>
                  <l>A meritat pedeapsa ce l-a ajuns acu'.</l>
                  <l>Oricât de dreaptă-i însă pedeapsa, tot mă doare</l>
                  <l>Pierzând din căpetenii pe cel mai de valoare, Căci dup-o lungă viaţă în slujba-acestui stat, Şi-un sânge pentru mine de mii de ori vărsat, Orice simţiri trufia lui oare îmi dictează<lb/>Mă simt slăbit, pierzându-l şi moartea-i mă-ntristează.<lb/>SCENA 5</l>
                  <l>Don Femando, Don Diego, Ximena, Don Sanclio, Don Arias, Don Alonso.<lb/>XIMENA</l>
                  <l>Sire, sire, dreptate!</l>
                  <l>DON DIEGO</l>
                  <l>Ah, sire, m-ascultaţi!<lb/>XIMENA</l>
                  <l>Cad la genunchii voştri.<lb/>DON DIEGO<lb/>Vi-i ţin îmbrăţişaţi.<lb/>XIMENA</l>
                  <l>Vă cer dreptate!</l>
                  <l>DON DIEGO</l>
                  <l>Daţi-mi o clipă de-ascultare!<lb/>XIMENA</l>
                  <l>O, pedepsiţi-i, sire, trufaşa cutezare!<lb/>Cel mai puternic sprijin al ţării l-a surpat:<lb/>Mi-a ucis tatăl, sire.</l>
                  <l>DON DIEGO '</l>
                  <l>Pe-al său l-a răzbunat.</l>
                  <l>XIMENA</l>
                  <l>Dreptate de Ia rege orice supus aşteaptă!<lb/>DON DIEGO</l>
                  <l>Nu merită pedeapsă o răzbunare dreaptă!</l>
                  <l>DON FERNANDO</l>
                  <l>Sculaţi şi unul şi-altul, şi-apoi am să v-ascult.<lb/>Restriştea ta, Ximenă, mă-ndurerează mult.<lb/>Mi-e inima cuprinsă, ca şi a ta, de jale.<lb/>(Către don Diego.)<lb/>Aşteaptă; să n-o tulburi în plângerile sale.<lb/>XIMENA</l>
                  <l>E mort tatăl meu, sire; cu ochii mei văzui</l>
                  <l>Cum sângele-i în clocot curgea din pieptul lui.</l>
                  <l>Ăst sânge, chezăşia regeştei voastre case, Ăst sânge ce atâtea victorii câştigase, Ce fumegă, cald încă, în mânios şivoi<lb/>Că se jertfeşte pentru un altul decât voi, Ăst sânge ce avuse o nobilă menire, Rodrig la curtea voastră îl risipeşte, sire!<lb/>Am alergat pierdută şi mort, ah, îl aflai.<lb/>Dar povestirea, sire, mă lasă fără grai:</l>
                  <l>Iertaţi-mi deznădejdea, amarele-mi suspine<lb/>Şi lacrămile mele vorbească pentru mine.<lb/>DON FERNANDO</l>
                  <l>Fă-ţi inimă, copilă, că eu de grijă-ţi port<lb/>Şi-ţi voi sluji de tată în locul celui mort.<lb/>XIMENA</l>
                  <l>Prea multă cinste-mi dete a mea restrişte, sire, Precum spuneam, acolo l-aflai fără simţire, Străpuns era de-o rană şi sângele-i vedeam<lb/>În pulbere scriindu-mi ce datorie am.<lb/>Ori poate vitejia-i ajunsă-n aşa stare<lb/>Prin rana lui deschisă mă îndârjea mai tare</l>
                  <l>Şi-ntocmai ca o gură ce strigă către cer<lb/>Mă îndemna mai grabnic dreptate să vă cer!</l>
                  <l>Nu-ngăduiţi, o rege, astfel de volnicie<lb/>Sub ocrotirea voastră stăpână să devie, Ca viaţa celor vrednici să n-aibă nici un preţ, Ca fără de pedeapsă un tânăr îndrăzneţ<lb/>Cu ei să se măsoare, mărirea să le-o sape, Cu sângele lor nobil pământul să-l adape!<lb/>Nerăzbunând-o astfel de moarte-ar veşteji în alţi supuşi oricare avânt de-a vă sluji.<lb/>Cer răzbunare, sire, şi-o cer nu pentru mine, Ci pentru-a voastră slavă şi pentru-al vostru bine.<lb/>Voi aţi pierdut într-însul un om de merit rar, Prin altă moarte moartea-i răscumpăraţi-o dar;<lb/>Jertfiţi nu pentru mine, pentru dreptate, sire, Şi pentru a coroanei eternă strălucire, Jertfiţi spre uşurarea acestei ţări întregi<lb/>Pe cel ce se mândreşte cu-astfel de fărdelegi!<lb/>DON FERNANDO</l>
                  <l>Don Diego ce răspunde?</l>
                  <l>DON DIEGO</l>
                  <l>Că-i demn de pizmuire</l>
                  <l>Acela care moare la vremea lui, o, sire!</l>
                  <l>Că dup-un veac de slavă şi strălucire plin<lb/>Adeseori ne-aşteaptă cel mai amar destin!<lb/>Eu, ale cărui fapte uimesc şi azi poporul, Eu, care pretutindeni eram biruitorul, Mă văd slăbit de vârstă, acum, cu părul nins, Primind o grea ocară şi rămânând învins!<lb/>Ce nu putuse luptă, asediu, ambuscadă, Nici Aragonul mândru, nici falnica Grenadă, Nici toţi duşmanii voştri, nici toţi ai mei pizmaşi, Azi contele-a făcut-o, de-aici la câţiva paşi, Gelos de noua-mi slujbă şi dârz de-o preferinţă<lb/>Ce i-o dădea asupră-mi a vârstei neputinţă.<lb/>Astfel aceste plete albite-n vitejii, Ast sânge care curse ades spre-a vă sluji, Ăst braţ pe vremi teroarea duşmanelor armate<lb/>Se coborau în groapă de-ocară-mpovărate, De nu năşteam pe lume un fiu spre-a m-ajuta<lb/>Demn de această ţară, demn de măria ta!<lb/>El a ucis pe conte, luându-mi apărarea, El mi-a spălat ocara, el mi-a redat onoarea!<lb/>De socotiţi că totuşi e-un ucigaş de rând<lb/>Cel ce curaj arată o palmă răzbunând, Asupra mea să cadă blestemul şi păcatul, Căci de greşeşte braţul, e capul vinovatul!<lb/>De e sau nu o crimă, o, sire, judecaţi:<lb/>Eu, orişicum sunt capul, el doar viteazul braţ.<lb/>M<lb/>Ximena împotrivă-mi deci are a se plânge, Căci de-o puteam eu face, el nu vărsa ăst sânge.<lb/>Jertfiţi, deci, sire, capul ce anii-l vor răpi, Dar îngrijiţi de braţul menit a vă sluji, Dreptate-i daţi Ximenii jertfind zilele mele, Că tot nu am ce face de-acuma eu cu ele;<lb/>Departe de-a mă plânge de-osânda ce mi-aţi dat, Murind cinstit, muri-voi cu sufletu-mpăcat.<lb/>DON FERNANDO</l>
                  <l>Pricina-i însemnată de-ajuns spre-a o aduce</l>
                  <l>În adunarea ţării. Don Sanclio, vei conduce<lb/>Acasă pe Ximena. Tu, don Diego, vei sta</l>
                  <l>Aici, drept închisoare având credinţa ta.<lb/>Cătaţi-mi pe Rodrigo. Am să vă fac dreptate.<lb/>XIMENA</l>
                  <l>E  drept ca ucigaşul să piară, maiestate!<lb/>DON FERNANDO</l>
                  <l>Copilă, ai răbdare, oricât ai suferi!</l>
                  <l>XIMENA<lb/>Răbdare-a-mi cere-nseamnă durerile-a-mi spori!</l>
                  <l>ACTUL III<lb/>SCENA 1</l>
                  <l>Don Rodrigo, Elvira.</l>
                  <l>ELVIRA</l>
                  <l>Tu, don Rodrig! Ce cauţi aci, nenorocite?<lb/>DON RODRIGO</l>
                  <l>Vin să-mi urmez cărarea sărmanei mcle-ursite!</l>
                  <l>ELVIRA</l>
                  <l>De unde-ţi iei tu însă curajul, de-ai venit<lb/>Pe locurile-acestea pe care le-ai cernit?</l>
                  <l>Îi urmăreşti şi umbra în casa lui, haine?<lb/>Nu l-ai ucis tu însuţi?<lb/>DON RODRIGO</l>
                  <l>Viaţa lui, ştii bine, Era o pângărirc a numelui ce-l port.<lb/>EL VIRA<lb/>Dar adăpost să cauţi în casa celui mort!<lb/>Găsi azil într-însa vreun ucigaş vreodată?<lb/>DON RODRIGO</l>
                  <l>Dar tocmai de aceea eu vin la judecată.</l>
                  <l>Nu mai privi la mine cu aerul mirat:</l>
                  <l>Eu moarte-am dat, şi-acum cer înapoi ce-am dat.<lb/>Ximena mea iubită îmi e judecătorul</l>
                  <l>Şi moartea mea o merit, căci i-am pierdut amorul<lb/>Şi ca supremul bine acuma vin să cer<lb/>Din gura ei osânda, de mâna ei să pier!</l>
                  <l>ELVIRA</l>
                  <l>Mai bine fugi din faţă-i şi nu-i mai sta în cale, Nu mai chema asupră-ţi urgia urei sale;<lb/>Te-ascunde şi-ocoleşte întâiele porniri<lb/>La care pot s-o-mpingă mânia ce-i inspiri.</l>
                  <l>DON RODRIGO</l>
                  <l>Nu! Nu! Această scumpă şi gingaşă făptură<lb/>Pe care am jignit-o, nu are-atâta ură, Şi sunt în stare-o mie de morţi să ocolesc, Să pot să mor de mâna-i şi ura-i s-o-nzecesc '<lb/>ELVIRA</l>
                  <l>Ximena e la curte, în lacrime scăldată, Şi va veni-nsoţită de-amicii săi, îndată.<lb/>O, fugi, Rodrig, ai milă: nu mă mai chinui!</l>
                  <l>Ce-or spune bârfitorii de te-or vedea aci?</l>
                  <l>Vrei tu să fie încă şi-n gura lumii dată<lb/>Că rabdă peTUcigaşul sărmanului ei tată?<lb/>Are să vină, vine, o văd. O, dacă vrei</l>
                  <l>Să-i cruţi, Rodrig, onoarea, te du din calea ei!<lb/>(Rodrig se ascunde.)<lb/>SCENA 2<lb/>Don Sancho, Ximena, Elvira.</l>
                  <l>DON SANCHO</l>
                  <l>Vă trebuie, senora, prinos bogat de sânge:</l>
                  <l>Mânia voastră-i dreaptă şi-aveţi dreptate-a plânge.<lb/>Şi prin aceste vorbe nu vreau cât de puţin<lb/>Nici să vă-nduplec ura, nici chinul să v-alin.</l>
                  <l>Ci gura voastră numai o vorbă de mi-ar spune</l>
                  <l>Această spadă-i gata oricând să vă răzbune.</l>
                  <l>O, puneţi la-ncercare, de vreţi, al meu amor<lb/>Şi, sub porunca voastră, voi fi biruitor.<lb/>XIMENA</l>
                  <l>Vai mie!</l>
                  <l>DON SANCIIO</l>
                  <l>Îndurare, primiţi din bunătate.<lb/>XIMENA</l>
                  <l>Aş mânia pe rege, ce mi-a promis dreptate.<lb/>DON SANCIIO</l>
                  <l>Ştiţi că dreptatea merge cu-atâtea amânări, încât o crimă scapă ades făr' de urmări, Şi pân-atuncea lacrimi prea multe sunt pierdute;<lb/>Un cavaler prin arme v-ar răzbuna mai iute, E-un drum mai scurt şi-osânda n-ar mai întârzia.<lb/>XIMENA</l>
                  <l>E  leacul cel din urmă; dar de va fi aşa<lb/>Şi dacă trista-mi soartă v-ar mai stârni-ndurarea, Atuncea veţi fi liber să-mi răzbunaţi onoarea.<lb/>DON SANCHO<lb/>E un noroc la care râvnesc necontenit</l>
                  <l>Şi-având nădejde-ntr-însul, mă duc prea mulţum<lb/>SCENA 3</l>
                  <l>Ximcnu, Elvira.</l>
                  <l>XIMENA</l>
                  <l>Sunt sigură acuma şi fără făţărie îmi pot striga întreagă durerea mea cea vie!<lb/>Acuma pot în voie să plâng şi să suspin, Şi pot să-mi dau pe faţă nemărginitul chin.<lb/>Vai, tata-i mort, Elviră şi viaţa-i e curmată<lb/>De spada ce Rodrigo o trage-ntâia dată!</l>
                  <l>0, curgeţi, curgeţi lacrimi pâraie pe pământ: 0 jumătate-a vieţii-mi mi-aruncă în mormânt<lb/>Cealaltă jumătate, şi-aceea care piere<lb/>Pe-aceca ce-mi rămâne să mă răzbun îmi cerc.</l>
                  <l>ELVIRA</l>
                  <l>Alină-te, stăpână!</l>
                  <l>XIMENA</l>
                  <l>Ah, ce nepotrivit</l>
                  <l>Cuvântul de-alinare pe buze ţi-a venit!<lb/>Cum să-mi alin durerea, când eu, nesocotito, Nu pot urî pe-acela ce mi-a pricinuit-o?<lb/>Şi ce m-aşteaptă oare decât un veşnic chin, Când urmăresc o crimă, iubind pe asasin?<lb/>ELVIRA</l>
                  <l>Mai poţi iubi pe-acela ce te-a lăsat orfană?<lb/>XIMENA<lb/>Dacă-l iubesc, Elviro? L-ador ca pe-o icoană!</l>
                  <l>Iubirea şi mânia în suflet mi se bat<lb/>Şi în duşman descopăr pe omul adorat<lb/>Şi simt că-n ciuda urei în inima-mi speriată<lb/>Rodrig combate încă, ah, pe sărmanu-mi tată:</l>
                  <l>L-atacă, l-urmăreşte, se apără şi-i când<lb/>Mai slab, când mai puternic, şi-acuma triumfând, Şi-n lupta-aceasta între iubire şi mânie<lb/>El sufletul mi-l lasă, dar inima-mi sfâşie.<lb/>Dar nu m-adoarme-amorul, oricât m-ar stăpâni</l>
                  <l>Şi datoria-mi sfântă mi-o voi îndeplini;<lb/>Alerg unde mă cheamă jignita mea onoare.</l>
                  <l>Rodrig mi-e scump şi soarta-i nespus de-adânc mă doare, îi plâng de jale, totuşi, oricâtă grijă-i port, Ştiu cine sunt, Elviro şi tatăl meu e mort!<lb/>ELVIRA</l>
                  <l>II urmăreşti?<lb/>XIMENA</l>
                  <l>Ah, crudă gândire şi cumplită<lb/>Şi crudă urmărire la care sunt silită!<lb/>Cer capul său şi totuşi mă tem să-l dobândesc!<lb/>De moare el, muri-voi şi moartea i-o cerşesc!<lb/>ELVIRA</l>
                  <l>Atât de negre gânduri, alungă-le, stăpână, Şi nu-ţi impune-o lege ce-n contra ta te mână!<lb/>XIMENA</l>
                  <l>Cum? Tatăl meu să aibă sfârşit aşa de crud<lb/>Să strige răzbunare şi eu să nu-l aud?<lb/>Să-l văd murind sub ochii-mi şi inima-mi nătângă<lb/>Să creadă că-iajunge să geamă ori să plângă?</l>
                  <l>Să sufăr ca iubirea să-năbuşe cum vrea<lb/>Prin o tăcere laşă mândria, cinstea mea?<lb/>ELVIRA</l>
                  <l>O, crede-mă, stăpână, n-ar fi prea mare vină</l>
                  <l>De-ai resimţi în suflet mânie mai puţină; în contra lui Rodrigo ai dobândit de-ajuns.<lb/>Ai fost la rege.<lb/>—  Aşteaptă în linişte răspuns.<lb/>Nu stărui-n această ciudată supărare.</l>
                  <l>XIMENA</l>
                  <l>Mi-e-n joc mândria-ntreagă, ea-mi cere răzbunare!</l>
                  <l>Dulci visuri de iubire, oricât m-ademenesc, Renunţ la tot mai bine decât să mă-njosesc.<lb/>ELVIRA</l>
                  <l>Dar îl iubeşti, senora, pe don Rodrig.<lb/>XIMENA</l>
                  <l>Vai mie!</l>
                  <l>ELVIRA</l>
                  <l>Şi răzbunarea totuşi mai poate să te-mbie?<lb/>XIMENA</l>
                  <l>Ca să-mi păstrez mândria, sfârşind şi chinul meu<lb/>L-oi urmări, l-oi pierde şi voi muri şi eu!<lb/>SCENA 4</l>
                  <l>Don Rodrigo, Ximena, Elvira.</l>
                  <l>DON RODRIGO</l>
                  <l>Ei bine, urmăritul, priveşte-l, e de faţă.<lb/>A  ta să fie slava de-al izgoni din viaţă!<lb/>Corneille – Teatru 97<lb/>XIMENA<lb/>0, ce sunt eu silită, Elviro, a vedea?</l>
                  <l>Rodrig Ia mine-n casă! Rodrig în faţa mea!<lb/>DON RODRIGO</l>
                  <l>Ucide-mă, Ximenă şi gustă fără jale<lb/>Plăcerea morţii mele şi-a răzbunării tale.<lb/>XIMENA</l>
                  <l>Vai mie!</l>
                  <l>DON RODRIGO</l>
                  <l>O, ascultă!</l>
                  <l>XIMENA</l>
                  <l>Fugi, lasă-mă să mor!</l>
                  <l>DON RODRIGO</l>
                  <l>O clipă.</l>
                  <l>XIMENA</l>
                  <l>Du-te!</l>
                  <l>DON RODRIGO</l>
                  <l>Numai o vorbă, te implor, Şi-apoi cu-această spadă viaţa tu mi-o stinge.<lb/>XIMENA</l>
                  <l>Cum? Încruntată încă de-al tatălui meu sânge?</l>
                  <l>DON RODRIGO</l>
                  <l>Ximenă!</l>
                  <l>XIMENA<lb/>Fugi cu arma ce vai, în faţa mea<lb/>Mă mustră pentru viaţa şi fărdelegea ta!<lb/>DON RODRIGO</l>
                  <l>Nu, mai curând privind-o mânia ta sporească, Şi ceasul morţii mele să nu mai zăbovească!<lb/>XIMENA</l>
                  <l>Vopsită e de sânge de-al meu!</l>
                  <l>DON RODRIGO</l>
                  <l>Îţi vine greu<lb/>Să o cufunzi, să-şi piardă culoarea într-al meu.<lb/>XIMENA</l>
                  <l>Om crud, care pe tată l-ucide fără milă</l>
                  <l>Prin spadă.<lb/>—  Prin vederea ei cruntă pe copilă!<lb/>Înlătură-mi această unealtă de omor!</l>
                  <l>Vrei să te-ascult, Rodrigo şi tu mă faci să mor.<lb/>DON RODRIGO</l>
                  <l>Fac ce doreşti, dar totuşi nu părăsesc dorinţa<lb/>Ca însăţi tu, Ximenă, să-mi împlineşti sentinţa.<lb/>Căci oricât mi-eşti de dragă, un laş nu pot să fiu.<lb/>Ca să reneg vreodată chemarea mea de fiu.</l>
                  <l>Pe tatăl meu căzuse o groaznică ruşine<lb/>Ce mă privea-n aceeaşi măsură şi pe mine.<lb/>Ştii ce-nsemnează-o palmă pentru un om cinstit.<lb/>Am căutat să aflu făptaşul, l-am găsit, Am răzbunat onoarea-mi şi pe iubitu-mi tată.<lb/>Şi dac-ar fi nevoie, aş face-o înc-o dată.<lb/>Nu crede că iubirea-mi n-a dus o luptă grea</l>
                  <l>Cu tatăl meu şi-n urmă chiar împotriva mea.<lb/>O, judecă-i puterea: aflând c-am fost în stare<lb/>Să mă-ndoiesc de poate să-ncapă răzbunare.</l>
                  <l>Silit să-ndur ocara, ori vai! Dispreţul tău, învinuiam de-o grabă prea mare braţul meu, Mă dojeneam de-această pornire prea nebună<lb/>Şi farmecele tale erau să mă supună<lb/>De nu-mi ziceam, Ximenă, că nu te-ar merita</l>
                  <l>Un om lipsit de-onoare, lipsit de stima ta!</l>
                  <l>Că ochii tăi iubirea şi-ar fi schimbat-o-n ură<lb/>Văzând mişel pe-acela ce vrednic îl ştiură;<lb/>Că ascultând amorul, urmând al său îndemn</l>
                  <l>De-alegerea ta însăţi m-aş fi făcut nedemn.<lb/>Ţi-o spun din nou, ţi-oi spune-o, deşi printre suspine, Până la cel din urmă: da, te-am jignit pe tine;<lb/>Da, te-am jignit amarnic, fiind silit s-o fac</l>
                  <l>Pe tine să te merit şi-onoarea să mi-o-mpac.<lb/>Mi-am împăcat onoarea şi pe bătrânul tată;<lb/>Viu să te-mpac pe tine acuma, adorată.</l>
                  <l>Am alergat aicea de mâna ta să mor;</l>
                  <l>Ce-am fost dator făcut-am şi fac ce sunt dator.<lb/>Un tată scump te strigă din fundul negrei groape</l>
                  <l>Şi eu nu vreau victima cu nici un preţ să-i scape:<lb/>Jertfeşte-acestui sânge pe care l-a pierdut<lb/>Acel ce se mândreşte cu ceea ce-a făcut!<lb/>XIMENA</l>
                  <l>Rodrig, ah, ai dreptate, cu toată vrăjmăşia<lb/>Nu pot blama pe-acela ce-şi face datoria.<lb/>Şi-n chinurile mele ce-asupra-ţi se răsfrâng<lb/>Eu nu te-acuz pe tine', pe mine mă deplâng;</l>
                  <l>Ştiu ce se* cheamă cinste şi cum înflăcărează<lb/>—  Asemenea insultă o inimă vitează.<lb/>Tu n-ai făcut, fireşte, decât ce se cădea, &gt;<lb/>Dar mi-arătaşi de-asemeni şi datoria mea;<lb/>Funesta-ţi vitejie mi-arată prin avântu-i<lb/>Cum îţi răzbuni un tată, şi-onoarea cum ţi-o mântui.<lb/>Aceeaşi râvnă cată la rândul meu să pun<lb/>Onoarea să mi-o mântui, pe tata să-l răzbun.</l>
                  <l>Aceasta, vai, mă face să fiu nemângâiată!<lb/>O  altă mână dacă rn-ar fi lipsit de tată, Găseam, ah, în norocul dorit de-a te vedea<lb/>Unica alinare ce-o mai puteam avea;</l>
                  <l>Şi-aş fi simţit un farmec în jalea mea cumplită<lb/>Să-mi zvânţi aceste lacrimi cu mâna ta iubită.<lb/>Ci caut a te pierde, cum l-am pierdut pe el, Această despărţire mă zbuciumă la fel:<lb/>Cumplita datorie ce inima mi-o rumpe, Mă-mpinge la jertfirea vieţii tale scumpe, Căci oricât ţin la tine, Rodrig, nu aştepta<lb/>Să simt o lasă milă fată de crima ta.</l>
                  <l>Şi-oricât iubirea noastră ar vrea să mă reţie, Voi şti să dau dovadă de-acecaşi bărbăţie:<lb/>Ca să fii demn de mine, tu n-ai dat îndărăt.</l>
                  <l>La rândul meu vreau demnă de tine să m-arăt.</l>
                  <l>DON RODRIGO</l>
                  <l>Nu pregeta atuncea să faci ce eşti datoare<lb/>Spre-a împlini o jertfă atât de-nălţătoare!<lb/>Mândria ta îmi cere viaţa – vin' şi-o ia!<lb/>Osânda-mi va fi dulce şi dulce moartea mea!<lb/>S-aştepţi până ce legea îşi va rosti sentinţa, E să-mi întârzii moartea şi ţie biruinţa.<lb/>Prea fericit muri-voi, răpus de braţul tău.<lb/>XIMENA</l>
                  <l>Taci, dacă-ţi sunt duşmană, nu vreau să-ţi fiu călău<lb/>Eu să-ţi ridic viaţa, e cu putinţă oare?<lb/>Dator eşti să ţi-o aperi, s-o cer eu sunt datoare.<lb/>Dar între noi e altul judecător suprem</l>
                  <l>Şi eu am numai dreptul în faţă-i să te chem.<lb/>DON RODRIGO</l>
                  <l>Oricât iubirea noastră ar vrea să te reţie<lb/>Vei da şi tu dovadă de-aceeaşi bărbăţie, 10Î<lb/>Căci răzbunând un tată alt braţ dacă-mprumuţi, Ximena mea, mă crede, înseamnă să mă cruţi.<lb/>Cum braţul meu el singur mi-a răzbunat onoarea, Al tău să-şi dobândească la rându-i răzbunarea!<lb/>XIMENA</l>
                  <l>Rodrig, la ce mai stărui? Tu ajutor nu ceri</l>
                  <l>Când te răzbuni, la nimeni.<lb/>—  Şi mie mi-l oferi!<lb/>Sunt tot aşa de mândră şi cred că se cuvine<lb/>Ca slava răzbunării să n-o împart cu tine.</l>
                  <l>Deci ajutor la rându-mi nici eu nu voi căta în deznădăjduirea sau în iubirea ta!</l>
                  <l>DON RODRIGO</l>
                  <l>Mândrie neînfrântă! Vai! Să nu pot obţine<lb/>Atâta mângâiere încalţe de la tine?!<lb/>În numele iubirii şi-al tatălui tău mort<lb/>Nu mă lăsa blestemul acestei vieţi să-l port!<lb/>Mai vesel e Rodrigo de mâna ta să piară</l>
                  <l>Decât urât de tine, trăind o viaţă-amară!<lb/>XIMENA</l>
                  <l>Nu te urăsc eu, lasă!</l>
                  <l>DON RODRIGO</l>
                  <l>Oh, trebuie!</l>
                  <l>XIMENA</l>
                  <l>Nu pot.</l>
                  <l>DON RODRIGO<lb/>Aşa puţin îţi pasă de lume şi de tot<lb/>Ce poate să scornească în umbră clevetirea</l>
                  <l>Când va să-mi ştie crima şi că-mi păstrezi iubirea?<lb/>Sileşte-le să tacă şi în pofida lor<lb/>Salvează-ţi bunul nume, făcându-mă să mor!<lb/>XIMENA<lb/>Lăsându-ţi viaţa, vaza îmi va luci mai vie;<lb/>Vreau ca şi cel din urmă clevetitor să ştie<lb/>Că te ador şi totuşi pedeapsa ta o cer, Şi toţi să-mi cânte imnuri de slavă pân'la cer, Şi soarta să-mi deplângă. Rodrig, acuma du-te, Să nu mai văd comoara de fericiri pierdute.<lb/>Ascunde-n umbra nopţii plecarea ta de-aci.<lb/>Onoarea mea-i pierdută cumva de te-or zări.</l>
                  <l>Tot ce-ar putea bârfeala să zică despre mine</l>
                  <l>E că-n această casă eu te-am primit pe tine</l>
                  <l>Şi ca să fiu hulită nici tu nu o doreşti.<lb/>DON RODRIGO</l>
                  <l>Aş vrea să mor!<lb/>XIMENA</l>
                  <l>Vai, du-te!</l>
                  <l>DON RODRIGO</l>
                  <l>Atunci, ce hotărăşti?<lb/>XIMENA</l>
                  <l>Deşi cea mai frumoasă văpaie ameninţă<lb/>Să-mi mistuie mânia, fac tot ce-mi stă-n putinţă<lb/>Ca să răzbun pe tata, mândria să mi-o-mpac</l>
                  <l>Şi singura-mi dorinţă e să nu pot s-o fac.<lb/>DON RODRIGO<lb/>O, vrajă a iubirii!</l>
                  <l>XIMENA</l>
                  <l>O, culme-a suferinţii!<lb/>DON RODRIGO<lb/>Ce de dureri şi lacrimi ne vor costa părinţii!<lb/>XIMENA</l>
                  <l>O, te-aşteptai, Rodrigo?<lb/>DON RODRIGO</l>
                  <l>Ximenă-ai fi crezut?</l>
                  <l>XIMENA</l>
                  <l>Aşa curând norocul să ni-l vedem pierdut!<lb/>DON RODRIGO</l>
                  <l>Şi că aşa de-aproape de ţărm a fost să vie<lb/>Nădejdea să ne-o sfarme o cruntă vijelie!</l>
                  <l>XIMENA</l>
                  <l>O, jale fără margini!</l>
                  <l>DON RODRIGO</l>
                  <l>O, chin aşa de mult!<lb/>XIMENA</l>
                  <l>Rodrig, de-acuma du-te, fugi. Nu te mai ascult!</l>
                  <l>DON RODRIGO</l>
                  <l>Pân'la sfârşit când dreapta osândă mi-oi primi-o<lb/>Merg să-mi târăsc o viaţă nemernică. Adio!<lb/>XIMENA</l>
                  <l>De-o fi aşa să fie, îţi dau cuvântul meu<lb/>Că-n urma ta o clipă n-am să respir nici eu.</l>
                  <l>Adio, dar ia seama să pleci pe nesimţite.<lb/>(Rodrigo iese.)<lb/>ELVIRA<lb/>Stăpână, orice rele Prea bunul ne trimite.</l>
                  <l>XIMENA</l>
                  <l>0, lasă-mă în pace cu sfatul tău nătâng.</l>
                  <l>Mă duc să caut pacea şi noaptea, ca să plâng.<lb/>SCENA 5</l>
                  <l>Don Diego (singur).</l>
                  <l>DON DIEGO</l>
                  <l>În veci nu simţi pe lume deplină desfătarea; în orice bucurie s-amestecă-ntristarea<lb/>Şi cele mai senine a noastre mulţămiri<lb/>Ni-s veşnic tulburate de griji şi-nchipuiri.<lb/>O  grijă bucuria mi-o strică-n astă-seară: înot în fericire şi spaima mă-nfioară.<lb/>Văzui mort pe duşmanul ce-onoarea mi-a pătat, Şi nu pot strânge mâna care m-a răzbunat.<lb/>Cutreier tot oraşul, mă zbucium în neştire<lb/>Şi vlaga mult-puţină ce mi-a rămas în fire<lb/>Se mistuie zadarnic de trudă şi necaz<lb/>Cătând fără de preget pe fiul meu viteaz.</l>
                  <l>Mereu şi pretutindeni, în noaptea asta sumbră<lb/>Socot că-l strâng în braţe şi strâng în braţe-o umbră.<lb/>Şi mintea-mi tulburată, din vis când mă trezesc, îşi face mii de gânduri ce groaza mi-o sporesc.<lb/>Nu aflu nicăirea vreo urmă-a fugii sale;</l>
                  <l>Mă tem că, cine ştie, i-or fi ieşit în cale<lb/>Cetaşii ori amicii duşmanului ucis:<lb/>Rodrig nu mai trăieşte sau poate zace-nchis!<lb/>O, ceruri! M-amăgeşte şi-acuma o părere<lb/>Sau văd tot ce-al meu suflet ca să mai vadă cere?</l>
                  <l>El e, fără-ndoială: mi-e sufletu-mpăcat</l>
                  <l>Şi grija risipită şi chinul mi-a-ncetat.<lb/>SCENA 6<lb/>Don Diego, Don Rodrigo.<lb/>DON DIEGO</l>
                  <l>Rodrig, mi-ajută cerul să te revăd în fine!</l>
                  <l>DON RODRIGO</l>
                  <l>Vai!</l>
                  <l>DON DIEGO</l>
                  <l>În triumful nostru n-amesteca suspine.</l>
                  <l>O, lasă-mă o clipă măcar să mai respir, Să pot să-ţi laud fapta aşa cum ţi-o admir!<lb/>Tu mi-ai călcat pe urmă şi-n tine reânvie<lb/>Eroii rasei mele şi vechea-mi bărbăţie.<lb/>Născându-te din mine, din ei coborâtor, întâia ta ispravă întrece pe-ale lor, Şi anii tăi cei tineri, dar plini de-nflăcărare<lb/>Ajung al meu renume prin fapta asta mare.</l>
                  <l>O, vino dar şi-atinge, copilul meu viteaz, Aceste plete albe, sărută-acest obraz<lb/>Şi recunoaşte locul întipărit de-ocară<lb/>Pe care vitejia-ţi şi spada-ţi o spălară!<lb/>DON RODRIGO</l>
                  <l>A ta e toată cinstea; eu nu puteam uita</l>
                  <l>Că sunt născut din tine, crescut prin grija ta, Sunt mândru că întâia ispravă-a mea, îi place<lb/>Cui datoresc viaţa. Ci bucurăte-n pace, Şi lasă-mă pe mine acum, la rândul meu, De păsurile mele să-mi văd acum şi eu.<lb/>O, las' să-mi izbucnească nemărginita jale:</l>
                  <l>Destul ai stânjenit-o cu drepturile tale!<lb/>Nu simt mustrări de cuget de ceea ce-am făcut, Dar cine-mi dă azi mie norocul meu pierdut?<lb/>Să te răzbune braţu-mi s-a înarmat anume<lb/>Şi-a biruit, răpindu-mi ce-aveam mai scump pe lume.<lb/>Nu-mi mai vorbi nimica; prin tot ce ţi-am jerftit<lb/>De tot ce-ţi datorisem mă cred acum plătit.<lb/>DON DIEGO</l>
                  <l>Nu, a izbândei talc mai scumpă e valoarea!</l>
                  <l>Eu viaţa doar ţi-am dat-o, tu mi-ai redat onoarea;<lb/>Mai mult decât la viaţă eu la onoare ţin<lb/>Cu-atât mai mult deci ţie datornic îţi rămân.<lb/>Dar depărtează jalea din sufletul tău mare:</l>
                  <l>Onoarea-i datorie, amorul – desfătare;<lb/>Onoarea-i numai una; amorurile – mii.<lb/>DON RODRIGO</l>
                  <l>Ce-mi spui tu, vai?</l>
                  <l>DON DIEGO</l>
                  <l>Aceea ce trebuie să ştii!<lb/>DON RODRIGO</l>
                  <l>Mi-e inima zdrobită de-această răzbunare</l>
                  <l>Şi tu-i mai ceri iubirii să fie trădătoare?<lb/>Sunt tot aşa de josnici, în mişelia lor, Războinicul ce fuge şi-amantul trădător.<lb/>0, lasă-mă mai bine cum sunt, având putinţa<lb/>Să fiu şi demn de tine şi să-mi păstrez credinţa.<lb/>E  prea puternic lanţul spre a putea să-l rump:<lb/>Ximena mea pe lume e tot ce am mai scump</l>
                  <l>Şi pentru că ursita cea crudă ne desparte, Unica mântuire mi-o voi găsi-o-n moarte.<lb/>DON DIEGO</l>
                  <l>Nu-i vreme mântuire în moarte-a căuta, Acum când e nevoie de bărbăţia ta.<lb/>A  maurilor flotă stă gata de năvală.<lb/>Norodu-i plin de groază, la curte zăpăceală, N-auzi decât jălanii la fiecare pas.<lb/>De bună samă fluxul, la noapte, peste-un ceas îi va lăsa pe mauri în port pe nesimţite.<lb/>În mijlocul acestor nenorociri cumplite</l>
                  <l>Cari umplu de teroare pe mari ca şi pe mici, Norocul îmi trimise cinci sute de amici însufleţiţi cu toţii de-aceleaşi gânduri bune, Venind de bunăvoie ocara să-mi răzbune.<lb/>Tu le-ai luat 'nainte; dar bravele lor mâni</l>
                  <l>Se vor scălda mai bine în sânge de păgâni.</l>
                  <l>Mergi dar acolo unde te-aşteaptă numai slavă, Mergi şi-i condu la luptă, făcând fără zăbavă<lb/>Din pieptul tău, în calea păgânilor, zăgaz:</l>
                  <l>De vrei să mori, încalţe să mori ca un viteaz!<lb/>Fă regele să-ţi fie dator pierzării tale<lb/>Viaţa sa şi slava împărăţiei sale.<lb/>Dar nu, mai bine fruntea-ţi cu lauri s-o-ncununi.<lb/>Nu-ţi mărgini mărirea o palmă să răzbuni;<lb/>Ci du-o mai departe; sileşte prin putere<lb/>Pe rege la iertare, Ximena Ia tăcere</l>
                  <l>Şi dacă-ţi este dragă Ximena ta, să ştii<lb/>Că doar pe calea asta mai poţi iertat să fii.<lb/>Dar e prea scumpă vremea s-o pierdem în cuvinte;</l>
                  <l>Aş vrea să zbori la luptă c-un ceas mai înainte.<lb/>Învinge dar să vadă monarhul în sfârşit<lb/>Că ce-a pierdut în conte, în tine-a dobândit!</l>
                  <l>ACTUL IV<lb/>SCENA 1</l>
                  <l>Ximena, Elvira.</l>
                  <l>XIMENA</l>
                  <l>Nu este un zvon numai? Ştii bine tu, Elviră?<lb/>ELVIRA</l>
                  <l>Nici nu-ţi închipui lumea ce călduros l-admiră<lb/>Şi-nalţă pân'la ceruri în repetat ecou<lb/>Isprava săvârşită de tânărul erou.<lb/>A  maurilor oaste e ruşinos zdrobită:<lb/>Grăbit i-a fost atacul şi fuga mai grăbită.<lb/>Războinicilor noştri nici chiar trei ore-ntregi<lb/>Le deteră izbândă şi prizonieri doi regi.<lb/>Iar meritul e numai al lui, pe cât se spune.</l>
                  <l>XIMENA</l>
                  <l>Cum, braţul lui Rodrigo făcu aşa minune?<lb/>ELVIRA</l>
                  <l>Pe-aceşti doi regi Rodrigo, el singur i-a învins<lb/>Cu mâna sa: el singur cu mâna sa i-a prins.<lb/>XIMENÀ<lb/>De unde-aflaşi tu însă aceste zvonuri stranii?<lb/>EL VIRA</l>
                  <l>Oraşul tot răsună de imnuri şi litanii<lb/>Numindu-l fericirea întregului popor</l>
                  <l>Şi îngeru-i de pază şi-al său liberator.<lb/>XIMENA</l>
                  <l>Şi regele ce spune de-atâta vitejie?<lb/>ELVIRA</l>
                  <l>Rodrig se teme încă în faţa lui să vie.<lb/>Don Diego însă vesel i-aduce-ncătuşaţi<lb/>Ca să-i înfăţişeze pe robii-ncoronaţi, Cerând măriei-sale, ca o favoare rară, Să vadă pe viteazul mântuitor de ţară.<lb/>XIMENA</l>
                  <l>N-o fi rănit? Ci spune!</l>
                  <l>ELVIRA</l>
                  <l>Nu ştiu dacă-i rănit, Dar vino-ţi în simţire! Cum te-ai îngălbenit!<lb/>XIMENA</l>
                  <l>Mânia mea slăbită de-asemenea-mi revine!</l>
                  <l>Să mă-ngrijesc de dânsul şi să mă uit pe mine!<lb/>Toţi îl înalţă-n slavă şi eu-l înalţ cu ei!<lb/>Mândria mea-i uitată şi mut e glasul ei!<lb/>Taci, inimă sărmană, şi-năbuşeşte-ţi plânsul:<lb/>De-a-nvins doi regi, pe tatăl mi l-a ucis tot dânsul</l>
                  <l>Şi-oricâte osanale îmi sună în auz, Aice însă totul mă face să-l acuz.<lb/>•  Această haină tristă ce spune neagra-mi jale<lb/>E cea dintâi dovadă a vitejiei sale.</l>
                  <l>Voi, ce-ntăriţi un suflet muncit de îndoieli, Zăbranice şi văluri, lugubrelor găteli, Podoabă ce întâia izbândă-a să-mi prescrie, Necontenit vorbiţi-mi de trista-mi datorie, Şi când mânia-n mine va lâncezi din nou<lb/>Asmuteţi-o-mpotriva semeţului erou!<lb/>Siliţi-o ca să-mi ducă la capăt răzbunarea!<lb/>ELVIRA</l>
                  <l>Infanta iat-o, vine; alină-ţi supărarea.<lb/>SCENA 2</l>
                  <l>Infanta, Ximena, Leonora, Elvira.</l>
                  <l>INFANTA</l>
                  <l>Nu viu aici, Ximenă, durerea să-ţi alin, Ci ca să plâng cu tine, cu tine să suspin.<lb/>XIMENA</l>
                  <l>Împărtăşiţi mai bine obşteasca bucurie<lb/>Lăsâiidu-mi supărarea şi lacrimile mie;<lb/>Azi cine alta-n lume se poate tângui?</l>
                  <l>Primejdia din care Rodrig ne mântui</l>
                  <l>Şi pacea datorită doar vitejiei sale, Sunt numai pentru mine prilej de-adâncă jale.<lb/>Da, braţul său puternic, de lume prea slăvit, E numai pentru mine funest şi urgisit!<lb/>INFANTA</l>
                  <l>A  săvârşit, Ximena, minuni fără pereche.<lb/>XIMENA<lb/>Supărătoarea veste mi-ajunse la ureche</l>
                  <l>Şi laude răsună în gura tuturor<lb/>De marea-i vitejie şi tristul său amor.<lb/>INFANTA</l>
                  <l>Te superi că poporul de laude-l încarcă?</l>
                  <l>Dar ţi-era drag pe vremuri acest, Rodrigo, parcă, Şi tu-i erai lui dragă şi el ţi-era supus –<lb/>Poţi să te simţi dar mândră că-l vezi aşa de sus.<lb/>XIMENA</l>
                  <l>Să-l ridicaţi în slavă uşor vă este vouă, Dar pentru mine-i veşnic o suferinţă nouă<lb/>Această preamărire a vitejiei lui:</l>
                  <l>Văzând cât preţuieşte, văd astăzi ce pierdui!<lb/>Ah, neplăceri amare a celei ce iubeşte!<lb/>Cu cât îl văd mai vrednic, cu-atât iubirea-mi creşte<lb/>Şi totuşi datoria ce-o am, să mă răzbun, Mai tare-i ca iubirea şi-mi cere să-l răpun.<lb/>INFANTA</l>
                  <l>Ieri datoria-aceasta făcu pe toţi curtenii<lb/>Ca să admire marea virtute a Ximenii</l>
                  <l>Şi să-i deplângă soarta, aşa li s-a părut<lb/>De-nălţător curajul pe care l-ai avut.<lb/>Dar vrei s-asculţi tu sfatul unei amice bune?<lb/>XIMENA</l>
                  <l>Aş fi nelegiuită de nu i m-aş supune.<lb/>INFANTA</l>
                  <l>Ce-a fost ieri nu mai este îndreptăţit şi azi.<lb/>Al nostru singur sprijin e-acum acest viteaz, El e-adoratul ţării, sărbătoritul zilii, A maurilor spaimă şi razemul Castilii.<lb/>Chiar bunul nostru rege e azi încredinţat<lb/>Că tatăl tău în mândrul Rodrig e renviat.</l>
                  <l>Şi cu atât îţi este greşeala ta mai mare<lb/>Că urmăreşti prin moarte-i a statului pierzare.<lb/>Ca să-ţi răzbuni un tată, cum? Crezi că e permis<lb/>Să-mpingi o ţară-ntreagă pe margini de abis?<lb/>Dar către noi purtarea-ţi e oare legitimă?<lb/>Luat-am oare parte şi noi ceilalţi la crimă?<lb/>De bună seamă-n urma acestui trist duel</l>
                  <l>Nu te sileşte nimeni să te cununi cu el, Ci dacă vreai, Ximenă, s-asculţi a mea povaţă:<lb/>Din inima-ţi alungă-l, dar lasă-ni-l în viaţă!<lb/>XIMENA</l>
                  <l>Atâta bunătate, vai! Eu nu pot avea.</l>
                  <l>Cu mult mai nendurată e datoria mea.</l>
                  <l>Deşi la el mi-e gândul în fiecare oră, Deşi-l răsfaţă-un rege şi un popor l-adoră, Toţi străluciţii lauri ce-i pun pe frunte ei<lb/>Eu vin ca să-i întunec sub chiparoşii mei.<lb/>INFANTA</l>
                  <l>Da, e frumos, e nobil atuncea când în dorul</l>
                  <l>De-aţi răzbuna un tată, ştii să-ţi jertfeşti amorul, Dar crede-mă că-i încă mai nobil, mai frumos<lb/>Şi te jertfeşti de dragul obştescului folos.<lb/>Lipsindu-l de iubirea ce-i arătai odată</l>
                  <l>E cea mai grea pedeapsă ce-i poate fi lui dată.</l>
                  <l>În joc e mântuirea întregii-mpărăţii:<lb/>Şi-apoi chiar de la rege, ce crezi să mai obţii?<lb/>XIMENA</l>
                  <l>Nu pot. Să mă astâmpăr chiar de nu-mi dă dreptate.</l>
                  <l>INFANTA<lb/>Gândeşte-te mai bine, Ximena mea, la toate.<lb/>Adio: ca să cugeţi în tihnă-acum te las!<lb/>XIMENA</l>
                  <l>Voi asculta, prinţesă, al datoriei glas.<lb/>SCENA 3</l>
                  <l>Don Femando, Don Rodrigo, Don Diego, Don Arias, Don Sancho.<lb/>DON FERNANDO</l>
                  <l>Urmaş viteaz şi nobil al unei vechi familii<lb/>Ce-a fost un stâlp statornic al falnicii Castilii</l>
                  <l>Neam de strămoşi iluştri cu glorios trecut<lb/>Pe care de la-ntâiul tău pas l-ai întrecut, Orişice dar din parte-mi prea mic şi prea puţin<lb/>Spre-aţi răsplăti izbânda aşa cum se cuvine.<lb/>Pământul ţării mele de prădăciuni ferit<lb/>Şi sceptrul meu de tine în mâna-mi întărit, Şi maurii-n risipă goniţi de mica-ţi ceată, Nainte să pornească viteaza mea armată.<lb/>Nu sunt isprăvi de care mă pot plăti aşa<lb/>Precum mi-ar fi dorinţa şi cum ar merita.<lb/>Răsplata-ţi fie regii captivi care te-admiră:<lb/>Ei Cidul lor pe tine în faţă-mi te numiră.<lb/>Şi dacă Cid înseamnă „stăpân" pe limba lor, Nu-ţi pizmuiesc un nume aşa de sunător.<lb/>Fii Cidul deci de-acuma: l-a numelui tău faimă</l>
                  <l>Grenada şi Tolcdo să tremure de spaimă.<lb/>Şi numele acesta s-arate tuturor<lb/>Cât preţ pun eu pe tine şi tot ce-ţi sunt dator.<lb/>DON RODRIGO</l>
                  <l>În faţa voastră, sire, mă simt plin de sfială, Isprava mi-e prea mică şi-i daţi prea multă fală, Şi laudele voastre mă fac să mă roşesc<lb/>Că nu-s destul de vrednic de cinstea ce-o primesc.</l>
                  <l>Ştiu că-s dator cu viaţa şi sângele din vine<lb/>Să mă jertfesc, o, sire, spre-al ţării voastre bine<lb/>?  I-n lupta-aceasta sfântă de voi cădea răpus mi fac doar datoria ca orişice supus.<lb/>DON FERNANDO</l>
                  <l>Toţi cari se strâng în juru-mi, chemaţi de datorie, Nu şi-o-împlinesc cu-atâta avânt şi bărbăţie.<lb/>Şi dacă tu ca dânşii te mărgineai să fii, N-ai fi putut atare izbândă să obţii.<lb/>Deci lauda primeşte-o şi spune-mi pe-ndelete<lb/>Povestea biruinţei vitezei tale cete.<lb/>DON RODRIGO</l>
                  <l>Ştiţi, sire, că în spaima întâiului minut, La vestea că păgânii Ia porţi au apărut, Cinci sute de prieteni la noi se adunară<lb/>Şi-n starea-mi tulburată de şef mă proclamară.<lb/>Iertaţi-mi graba dacă în zbuciumul de-atunci<lb/>Din partea voastră, sire, n-am aşteptat porunci, Din pricina primejdii prea mari şi-a vremei scurte:<lb/>Dar îmi riscam viaţa, de m-arătam la curte<lb/>Şi viaţa-mi osândită mi-era mai dulce-apoi<lb/>S-o pierd în chip mai vrednic în lupta pentru voi.<lb/>DON FERNANDO</l>
                  <l>Îţi iert fireasca pripă de-aţi răzbuna ocara:<lb/>Precum ai apărat-o, te apără-acum ţara:<lb/>Să te acuze poate Ximena cât de mult, Ca s-o mângâi doar numai de-acum am s-o ascult.<lb/>Dar spune mai departe.</l>
                  <l>DON RODRIGO</l>
                  <l>Sub mine-naintează</l>
                  <l>Ăst pâlc, purtând pe frunte a bărbăţiei rază.<lb/>Eram cinci sute numai, dar până am venit<lb/>În port, ca prin minune, trei mii ne-am pomenit, Aşa de mult a noastră semeaţă-nfăţişare<lb/>Redeştepta curajul în gloatele fugare!<lb/>Ascund îndată două treimi, cum am sosit, În vasele pe care acolo le-am găsit, Şi restul cetei care creştea din clipă-n clipă, Arzând de nerăbdare în juru-mi se-nfiripă, Se culcă jos, şi-n paza celei mai mari tăceri<lb/>Petrece-o bună parte a minunatei seri.</l>
                  <l>Din ordinul meu streaja se face nevăzută</l>
                  <l>La rândul ei şi planul ea astfel mi-l ajută<lb/>Şi plin de îndrăzneală eu mă prefac că am<lb/>Din partea voastră, sire, lozinca ce-o dădeam.</l>
                  <l>Sub palida lumină ce picură din stele</l>
                  <l>Spre noi, de flux aduse, vin treizeci de vintrele;</l>
                  <l>Le saltă apa-n spume şi c-un obştesc avânt<lb/>Şi maurii şi marea în port acuma sunt.<lb/>Noi îi lăsăm să treacă; în pace tot le pare;</l>
                  <l>Nici un soldat pe ziduri şi nici în port n-apare, Şi de tăcerea noastră vicleană amăgiţi<lb/>Nici nu le vine-a crede că sunt primejduiţi.<lb/>La ţărm trag, ancorează, coboară şi se-ndreaptă<lb/>Netemători, de-a valma, în cursa ce-i aşteaptă.<lb/>Noi năvălim atuncea c-un chiotit prelung</l>
                  <l>Şi strigătele noastre până la cer ajung.<lb/>La răcnetul navalei răspund cei din corăbii</l>
                  <l>Şi maurii-şi pierd capul împresuraţi de săbii!<lb/>De-o groază fără margini cuprinşi, dau înapoi:<lb/>Ei alergau la pradă şi întâlnind război<lb/>Pierduţi se cred'nainte ca lupta să înceapă: îi prididim pe ţărmuri, îi prididim în apă, Răzbindu-i fără preget în groaznic vălmăşag, Şi nu apucă bine să-nchege un şirag, Că până să s-aşeze în linie de bătaie<lb/>Noi facem sânge maur să gâlgâie-n şiroaie!<lb/>Dar principii lor totuşi să-i strângă reuşesc, Curajul lor renaşte şi-acum se rânduiesc;<lb/>Văzând că fără luptă sunt osândiţi pierzării într-înşii se deşteaptă curajul desperării:<lb/>S-opresc pe loc şi drumul acuma ni-l închid, Făcând în contra noastră din iatagane-un zid.<lb/>Şi apa şi uscatul şi flota, schela toată<lb/>Se schimbă-ntr-o imensă arenă-nsângerată, Pe care duhul morţii se-ntinde-atot stăpân.<lb/>O, câţi eroi de-ai noştri necunoscuţi rămân<lb/>Şi ce isprăvi măreţe, ce strălucite fapte<lb/>Rămân învăluite pe veci în neagra noapte, În care, martori sieşi tot insul se lupta<lb/>Nebănuind izbânda de partea cui va sta!</l>
                  <l>Eu însumi pretutindeni pe-ainoştri îndemnându-i, îmbărbătam pe unii, pe alţii stăm să-i rândui, Ca să-i reped în luptă când vremea le-a veni, Şi n-am ştiut nimica până în zori de zi.<lb/>Ele ne-arată-n fine ai biruinţei lauri.<lb/>Atunci îşi pierd curajul înfricoşaţii mauri<lb/>Şi dorul de-a învinge cedează spaimei lor<lb/>Când desluşesc că trupe ne vin într-ajutor.<lb/>S-aruncă în corăbii, odgoanele le taie</l>
                  <l>Şi fug cu huiet mare din câmpul de bătaie, Nemaivoind să ştie aceşti ostaşi mişei<lb/>De pot să se retragă şi regii lor cu ei.<lb/>Nu simţul datoriei, ci groaza-i stăpâneşte.<lb/>Îi adusese fluxul, refluxul ni-i răpeşte!<lb/>În vremea asta regii, de-âi noştri năpădiţi, Şi apăraţi de-o seamă de oameni, toţi răniţi,<lb/>•  Mai luptă, cu nădejdea să-şi vândă viaţa bine.<lb/>Zadarnic le dau sfatul eu însumi să se-nchine:</l>
                  <l>Cu iataganu-n mână, ei stau nenduplecaţi;<lb/>Dar când îşi văd ostaşii de moarte seceraţi, Că singuri se mai luptă, că-nfrângerea-i deplină, Ei cer "să vină şeful. M-arăt – şi mi se-nchină, Vii i-am trimis îndată aici, pe amândoi.<lb/>Aşa-ncetă şi lupta din lipsă de eroi<lb/>Şi-n felu-acesta, sire, luptând penim-apărarea.<lb/>SCENA 4<lb/>Don Femando, Don Diego, Don Rodrigo, Don<lb/>Arias, Don Alonso, Don Sancho.</l>
                  <l>DON ALONSO</l>
                  <l>Ximena vine, sire, să ceară judecarea.</l>
                  <l>DON FERNANDO</l>
                  <l>Supărătoare veste şi datorie grea!<lb/>Te du, să nu te vadă; mai bine-i pentru ea.</l>
                  <l>Drept orişice răsplată te-alung acum, viteze, Dar vin' întâi la rege ca să te-mbrăţişeze.<lb/>(Don Rodrigo iese.)<lb/>DON DIEGO</l>
                  <l>Ximena-l urmăreşte, deşi să-l scape-ar vrea.<lb/>DON FERNANDO<lb/>Că-i este drag, se spune. Acuma vom vedea.</l>
                  <l>Prefă-te plin de jale.</l>
                  <l>SCENA 5</l>
                  <l>Don Femando, Don Diego, Don Arias, Don Sancho, Don Alonso, Xiniena, Elvira.<lb/>DON FERNANDO</l>
                  <l>De-acum, fii mulţumită, Dorinţa ta, Ximenă, ţi-a fost îndeplinită.<lb/>De-a biruit Rodrigo pe-ai noştri inamici, De rănile primite el a murit aici, Poţi lăuda pe Domnul cu inima-mpăcată.<lb/>(Către don Diego.)<lb/>Ia uită-te la dânsa cum a pălit deodată.</l>
                  <l>DON DIEGO<lb/>Dar iat-o că leşină şi din acest leşin<lb/>Puteţi vedea dovada iubirii pe deplin.<lb/>Durerea-i dă pe faţă văpaia tăinuită<lb/>A dragostei de care e încă chinuită.</l>
                  <l>XIMENA</l>
                  <l>Cum? A murit Rodrigo!</l>
                  <l>DON FERNANDO</l>
                  <l>Nu, nu; duşmanul tău<lb/>Trăieşte, viu şi teafăr ca şi amorul său!<lb/>Nu te-ngriji, Ximenă, de soarta vieţii sale.<lb/>XIMENA<lb/>Leşini şi de plăcere, precum leşini de jale.<lb/>Prisosul bucuriei când vine din senin</l>
                  <l>Simţirile ne fură ca şi-un prisos de chin.<lb/>DON FERNANDO</l>
                  <l>La ce încerci, Ximenă, la ce mai stărui încă?</l>
                  <l>Nu, prea era vădită durerea ta adâncă!</l>
                  <l>XIMENA</l>
                  <l>Îngrămădiţi, dar, sire, restriştea mea mereu!<lb/>Dovadă-a întristării numiţi leşinul meu!<lb/>O  ciudă prea firească m-a-mpins aşa departe:<lb/>De judecată dânsul ar fi scăpat prin moarte, Căci pentru-al ţării bine rănit dacă murea, Era zădărnicită şi răzbunarea mea!<lb/>Mi-ar fi o nedreptate o moarte-aşa frumoasă:<lb/>Cer moartea lui Rodrigo, nu însă glorioasă, Nu ridicat în slavă de rege şi norod, Nu pe un pat de-onoare, ci pe un eşafod;<lb/>Să moară pentru crima-i, nu pentru domn şi ţară, De-a pururi amintirea să-i fie de ocară!<lb/>Nu sunt de plâns aceia ce pentru ţară mor, Ei numele prin moarte şi-l fac nemuritor!<lb/>Iubesc deci biruinţa-i şi nu mi-e greu păcatul, Ea întăreşte ţara, redându-mi vinovatul<lb/>Mai nobil şi mai mândru acum de mii de ori, Căci poartă astăzi lauri pe frunte-n loc de flori;<lb/>Şi ca să spun ce cuget cu-o vorbă răspicată:<lb/>Mai vrednic azi de umbra sărmanului meu tată!</l>
                  <l>Dar vai, în ce nădejde o clipă am crezut?</l>
                  <l>Rodrig din parte-mi n-are nimica de temut:</l>
                  <l>Ce-i strică-aceste lacrimi şi jalea mea amară<lb/>Când pentru el azil e întreaga noastră ţară!<lb/>Sub ochii voştri totul i se permite-aici:<lb/>Mă biruie pe mine, ca şi pe inamici.<lb/>Dreptatea-năbuşită cu-al maurilor sânge<lb/>O nouă strălucire asupra lui răsfrânge;</l>
                  <l>Noi îi sporim alaiul şi-acest dispreţ de legi<lb/>La carul său ne-ajungă în rând cu cei doi regi!</l>
                  <l>DON FERNANDO</l>
                  <l>Copila mea, acestea-s porniri nemăsurate.</l>
                  <l>În cumpănă pun totul atunci când dau dreptate.<lb/>Ucis de-ţi este tatăl, el fu provocator<lb/>Şi simţul echităţii mă face iertător.<lb/>Dar cântărindu-mi fapta, tu inima-ţi-o-ntreabă:<lb/>Rodrig stăpân e-acolo şi cred că mai degrabă<lb/>Ea mulţămeşte-n taină dreptăţii ce-o bârfeşti<lb/>Că ţi-l păstrează teafăr pe-acela ce-l iubeşti.<lb/>XIMENA</l>
                  <l>Cui? Mie! Pe-ucigaşul sărmanului meu tată!<lb/>Pe-acela chiar pe care îl chem la judecată!</l>
                  <l>De-aceasta nu vă pasă, ba v-aşteptaţi să fiu<lb/>Mulţumitoare dacă bocesc aci-n pustiu?<lb/>O, dac-aceste lacrimi zadarnic sunt vărsate, îngăduiţi prin arme să dobândese' dreptate:<lb/>Prin arme el pe mine de tată m-a lipsit, Prin arme se cuvine să fie urmărit!<lb/>Cer de la toţi vitejii să-l cheme-n luptă, sire:<lb/>Pe-acel ce mă răzbună eu mi-l aleg de mire</l>
                  <l>Să lupte toţi, şi-o dată Rodrigo pedepsit, Voi fi răsplata celui ce biruie-n sfârşit.<lb/>Deci daţi poruncă, sire, să se proclame vestea.<lb/>DON FERNANDO</l>
                  <l>E-o datină străbună, dar luptele acestea</l>
                  <l>Pretinse că răzbună pe drept un atentat</l>
                  <l>Stârpesc pe luptătorii cei buni ai unui stat.</l>
                  <l>Adeseori se-ntâmplă izbânda de înclină</l>
                  <l>Spre vinovat şi cade cel fără nici o vină.<lb/>Scutesc deci pe Rodrigo; prea mult la dânsul ţin<lb/>Ca să-l expun acestui prea schimbător destin.</l>
                  <l>Şi-oricât de vinovat e că te-a lăsat orfană l-au dus cu dânşii crima paginii puşi pe goană.<lb/>DON DIEGO</l>
                  <l>Cum? Sire, pentru dânsul călcaţi aceste legi<lb/>De-a pururi respectate de cei mai mândri regi?<lb/>Dar ce va zice lumea şi pizma ce va spune<lb/>Când viaţa lui sub scutul monarhului şi-o pune, Fugind de locul unde oricare om cinstit<lb/>E  bucuros să afle un lăudat sfârşit?<lb/>Favoarea-aceasta, sire, mărirea lui i-o scade:</l>
                  <l>Păstreze-şi nentinate a biruinţei roade!<lb/>Cel ce-a ştiut să-nfrângă pe-un conte de Gormaz, Dator e să rămână pân'la sfârşit viteaz.<lb/>DON FERNANDO</l>
                  <l>Mi-o ceri şi tu, deci fie! Şi cum i-a fi norocul!<lb/>Dar celui ce-a să cadă, mii au să-i ceară locul</l>
                  <l>Şi preţul ce Ximena ni l-a vestit aici ţ) în toţi ai mei războinici îi face inamici.<lb/>Să-l las cu toţi să lupte ar fi nedrept, Ximenă: l-ajunge de coboară o dată în arenă.<lb/>Numeşte-l dar pe care îl vrei din cavaleri, Dar dup-această luptă nimic să nu-mi mai ceri.<lb/>DON DIEGO</l>
                  <l>Atunci cruţaţi pe-aceia ce de Rodrig s-ar teme.<lb/>Lăsaţi deschisă lupta – şi nimeni n-o să-l cheme.<lb/>Căci după biruinţa-i de astăzi, nu m-aştept<lb/>Să mai cuteze vreunul să dea cu dânsul piept.</l>
                  <l>Se-ncumetă vreunul, oricât de mare-i preţul?<lb/>Cine va fi viteazul sau, mai curând, semeţul?<lb/>DON SANCHO</l>
                  <l>Deschideţi dară lupta; şi chiar de-o fi să caz<lb/>Eu sunt semeţu-acela ori poate-acel viteaz.<lb/>Ardoarea mea nu cere decât să vă răzbune:</l>
                  <l>Vă amintesc, senora, a voastră promisiune.</l>
                  <l>DON FERNANDO<lb/>Îţi laşi, Ximeno, soarta într-ale sale mâni?<lb/>XIMENA</l>
                  <l>Făgăduit-am, sire.</l>
                  <l>DON FERNANDO</l>
                  <l>Fii gata deci pe mâni!</l>
                  <l>DON DIEGO</l>
                  <l>Nu, sire. Lupta poate să-nceapă cât mai iute:</l>
                  <l>Eşti totdeauna gata atunci când ai virtute.<lb/>DON FERNANDO</l>
                  <l>Să-ncepi o luptă nouă, întors din luptă-abia.!</l>
                  <l>DON DIEGO<lb/>Rodrig a prins putere pe când vi-o povestea!</l>
                  <l>DON FERNANDO</l>
                  <l>Să-i dăm un ceas sau două de linişte deplină.<lb/>Dar cum mă tem ca pildă cumva să nu devină</l>
                  <l>Şi ca s-arăt că-n silă s-admit m-am hotărât<lb/>Un obicei sălbatic ce pururi l-am urât, M-abţin s-asist şi curtea şi ea se va abţine.<lb/>(Cătro don Arias.)<lb/>Arbitru-al întâlnirii te rânduiesc pe tine;</l>
                  <l>Vei îngriji ca toate să meargă-n cbip cinstit</l>
                  <l>Şi-mi adă-nvingătorul când lupta s-asfârşit.<lb/>Aceeaşi e răsplata, oricare s-ar alege<lb/>Vreau să i-l dau Ximenii cu mâna mea de rege</l>
                  <l>Şi ea pe veci să-i jure credinţă-n faţa mea.<lb/>XIMENA</l>
                  <l>Cum, sire? Îmi impuneţi o legc-aşa de grea?<lb/>DON FERNANDO</l>
                  <l>Te plângi; iubirea-ţi însă, departe de-a se plânge<lb/>De biruie Rodrigo, mândria-ţi va înfrânge.<lb/>Înceată orice murmur şi-ascultă-mă ce spun:<lb/>Oricare s-ar alege, cu-acela te cunun.</l>
                  <l>ACTUL<lb/>SCENA 1</l>
                  <l>Don Rodrigo, Ximena.<lb/>XIMENA</l>
                  <l>Rodrig, ce îndrăzneală! Cum? În amiaza-mare?</l>
                  <l>Vrei să mă pierzi? Ascultă şi fugi, aibi îndurare!<lb/>DON RODRIGO</l>
                  <l>Mă duc să mor, Ximeno şi dacă viu aci<lb/>Viu ca să-mi iau adio-nainte de-a muri;</l>
                  <l>Amorul ce mă ţine sub dulcea ta robie, Dacă primeşte moartea, vrea să ţi-o-nchine ţie.<lb/>XIMENA</l>
                  <l>Te duci să mori!</l>
                  <l>DON RODRIGO</l>
                  <l>Merg vesel spre-acel minut dorit în care-am să-ţi răscumpăr tot chinul suferit!<lb/>XIMENA</l>
                  <l>Te duci să mori! Cum oare? Don Sancho te-nspăimântă</l>
                  <l>Şi tremură de groază o inimă nenfrântă?<lb/>Ce s-a făcut avântu-ţi? De unde spaima ta?<lb/>Rodrig învins se crede-nainte de-a lupta?<lb/>Cel ce-a-nfruntat pe mauri şi pe viteazu-mi tată, În faţa lui don Sancho, se pierde-aşa, deodată?<lb/>Curajul ţi-e de-acelea ce pot îngenunchea?<lb/>DON RODRIGO</l>
                  <l>Eu nu alerg la luptă, ci la jertfirea mea, Şi sufletu-mi respinge, plin de dispreţ, povaţa<lb/>Când moartea tu mi-o cauţi, eu să-mi mai apăr viaţa.<lb/>Eu am rămas acelaşi: dar nu mai poţi să-mi ceri<lb/>Ca să păstrez aceea ce tu să pierd îmi ceri, Şi-aş fi căzut desigur, azi-noapte-ucis de mauri<lb/>De-aşi fi avut să-mi apăr doar propriii mei lauri;<lb/>Insă norodul, ţara şi tronul apărând<lb/>De nu-mi feream viaţa, ar fi-nsemnat să-i vând.<lb/>Un suflet mare viaţa-ntr-atâtea n-o huleşte încât să vrea să iasă dintr-însa mişeleşte, Dar cum e vorba numai de propriu-mi folos, Azi, când îmi ceri tu moartea, eu o primesc voios.<lb/>Mânia ta o mână străină îmi alege –</l>
                  <l>De-a ta Rodrig să moară nu-i vrednic, se-nţelege.<lb/>De nici o lovitură nu vreau să mă feresc:</l>
                  <l>Cui te-apără, omagiul acesta-i datoresc.</l>
                  <l>Şi fermecat la gândul că toate-s de la tine, Fiindcă-a ta onoare don Sancho o susţine, îmi voi deschide pieptul în calea spadei lui, Slăvind această mână prin care mă răpui.<lb/>XIMENA</l>
                  <l>O, dac-asprimea unei îndatoriri severe</l>
                  <l>Ce marea-ţi vitejie s-o osândesc îmi cere, Te-mpinge până-acolo ca să te laşi sfărmat<lb/>De-un braţ ce pentru mine să lupte s-a-narmat, Gândeşte-te, în ceasul acesta de orbire, Că-n joc îţi e şi viaţa, dar şi a ta mărire, Şi toţi, oricât de falnic Rodrig a vieţuit, Căzut dac-or să-l ştie, l-or crede biruit.<lb/>Onoarea ţi-c mai scumpă decât îţi sunt eu scumpă, Dac-a putut chiar vraja amorului s-o rumpă<lb/>Şi te-a făcut în ciuda părerilor de rău<lb/>Să nimiceşti tu însuţi şi visul meu şi-al tău:<lb/>Şi totuşi văd că-ţi pasă aşa puţin dc-onoare, Că făr' să lupţi pe Sancho îl laşi să te omoare?<lb/>Ce s-a făcut avântul pe care-l arătai?</l>
                  <l>De ce nu-l ai şi-acuma ori pentru ce-l aveai?<lb/>Şi cum? Viteaz eşti numai spre-a-mi cauza durere?<lb/>Iar dacă nu, deodată şi vitejia-ţi piere?<lb/>Şi tatăl meu de ţine-i aşa dispreţuit<lb/>Că tu, biruitoru-i, te laşi azi biruit?<lb/>Mergi, fără dor de moarte, la luptă hotărâtă</l>
                  <l>Şi-ţi apără onoarea, nu viaţa ta urâtă!<lb/>DON RODRIGO</l>
                  <l>Dac-am învins pe conte şi maurii barbari<lb/>Mai am nevoie oare de alte fapte mari?</l>
                  <l>La ce să-mi apăr slava, când toată lumea ştie<lb/>Isprăvile-mi măreţe, c-această vitejie<lb/>Să facă totul poate şi că pe-acest pământ<lb/>Afară de onoare nimic nu mi-e mai sfânt?</l>
                  <l>Nu, nu; în lupta-aceasta Rodrig să moară poate</l>
                  <l>Fără să-şi piardă nimbul măririi câştigate, Şi fără ca să fie de nime-nvinuit<lb/>Că n-a căzut'el însuşi de sine biruit.<lb/>Dar se va zice numai: „Ximena i-a fost dragă.</l>
                  <l>Avea între iubirea şi ura ei s-aleagă, Şi s-a supus el însuşi ursitei, ce-o silea<lb/>Pe dulcea lui iubită să-i ceară moartea sa.</l>
                  <l>Ea însăşi i-a cerut-o şi inima-i, fireşte, Credea că de-o refuză, o crimă săvârşeşte.<lb/>Spre-a-şi răzbuna onoarea, amorul şi-l pierdu;<lb/>Spre-a-şi răzbuna iubita, el viaţa şi-o dădu;<lb/>Ştiind ca să prefere în floarea tinereţii<lb/>Onoarea sa Ximenii şi pe Ximena vieţii."<lb/>Astfel această moarte, departe de-a umbri, A măreţiei mele splendoare-o va mări<lb/>Şi voi avea prin moartea-mi voită, mângâierea<lb/>Că nimeni decât mine nu ţi-a-mpăcat durerea.<lb/>XIMENA</l>
                  <l>Viaţa ta şi-onoarea în stare dacă nu-s<lb/>S-abată gândul morţii de care eşti supus, De te-a iubit vreodată Ximena ta, ei bine, Rodrig atunci ascultă: îndură-te de mine<lb/>Şi scapă-mă de sila ce-o am să mă mărit<lb/>Cu omul care veşnic mi-a fost nesuferit.<lb/>Să-ţi spun mai mult? Aleargă şi-arată-ţi vitejia<lb/>Ca să-mi impui tăcere, ca să-mi împaci mândria»</l>
                  <l>Şi de mai ţii la mine, oricât va fi de greu, învinge într-o luptă al cărei preţ sunt eu!<lb/>Adio: vorba asta, vai, să roşesc mă face.<lb/>SCENA 2</l>
                  <l>DON RODRIGO</l>
                  <l>Mai e duşman pe care să-l tem? Veniţi încoace<lb/>Voi, castilani, voi mauri, veniţi voi, navareji<lb/>Şi tot ce ţara Spânii mai are ca viteji!<lb/>Uniţi-vă cu toţii şi face-ţi o armată<lb/>Să biruiţi o mână astfel îmbărbătată:<lb/>Spre-a-mi nimici nădejdea, o mie de vieţi<lb/>Să aibă fiecare, tot prea puţini sunteţi!<lb/>SCENA 3<lb/>INFANTA</l>
                  <l>Vei asculta mândria străbună care-ţi cere<lb/>Acum între mărire şi dragoste s-alegi?<lb/>Sau dragostea a cărei şi vrajă şi putere<lb/>Te-mbie fără preget să-nfrângi aceste legi?</l>
                  <l>Ah, căreia din două vei da tu precădere, Sărman vlăstar de regi?<lb/>Rodrig, eşti demn de mine şi te-aş putea alege<lb/>Deşi viteaz, tu însă, vai! Nu eşti fiu de rege!<lb/>Destin fără de milă, a cărui nendurare</l>
                  <l>Desparte-a mea mărire de fericirea mea!</l>
                  <l>E  scris în ciuda unei virtuţi aşa de rare<lb/>Amorul meu să poarte o luptă-aşa de grea?<lb/>Ah, inima-mi sărmană, ce-o să îndure oare</l>
                  <l>Şi cum va geme ea, De n-o să izbutească în veci să se închine<lb/>Iubitului, nici focul iubirii să-şi aline!<lb/>Dar totuşi stau şi cuget şi nu pot înţelege:<lb/>Când el e-atât de vrednic, de ce-aş mai ezita?<lb/>Deşi am fost născută pe seama unui rege, E-o cinste pentru mine, Rodrig, să fiu a ta!<lb/>Când ai învins pe mauri ar fi o fărdelege</l>
                  <l>Coroană de-ai purta?</l>
                  <l>Şi numele tău falnic de Cid nu dovedeşte<lb/>Că faima ta măreaţă pe zi ce merge creşte?<lb/>El totuşi e-al Ximenii, deşi e demn de mine!<lb/>Îmi pare rău de darul pe care i-l făcui.</l>
                  <l>Nici moartea unui tată nu poate să-i dezbine i ea, de silă numai proclamă vina lui.</l>
                  <l>N toată războirea aceasta, pentru mine</l>
                  <l>Nici o nădejde nu-i.</l>
                  <l>Căci spre-a-mi mări pedeapsa, ursita, vai! Permite</l>
                  <l>Iubirei să dureze şi-n inimi învrăjbite!<lb/>Scena 4<lb/>Ximena, Elvira.</l>
                  <l>XIMENA</l>
                  <l>Elviro, vai, cât sufăr! Ce vrednică-s de jale!</l>
                  <l>Nu văd nici o nădejde, am presimţiri fatale!<lb/>N-am nici un gând de care să nu mă înfior</l>
                  <l>Şi fără pocăinţă nu pot avea un dor!<lb/>Pe doi rivali în luptă mânia mea-i împinge, Au să mă coste lacrimi, oricare ar învinge;<lb/>Şi-n cartea sorţii mele oricum îmi este scris, Ncrăzbunat mi-e tatăl sau vai! Rodrig ucis!<lb/>ELVIRA</l>
                  <l>De-i una ori de-i alta, vei fi mai împăcată, Sau capeţi pe Rodrig sau fi-vei răzbunată<lb/>Şi-apoi oricât destinul va fi de nendurat, îţi mântuie onoarea şi-un mire-ţi va fi dat.<lb/>XIMENA</l>
                  <l>Cum? Pe-ucigaşul tatii? Pe-al lui Rodrigo, poate?<lb/>Pe unul din făptaşii acestor mari păcate?<lb/>Oricum s-alege soarta, ea-mi dă un soţ pătat<lb/>De sângele pe care mai mult l-am adorat;</l>
                  <l>Oricum s-alege soarta, durerea mă ucide</l>
                  <l>Şi mă-ngrozesc de ceea ce lupta va decide.<lb/>0, dor de răzbunare şi tu amor, tăceţi!<lb/>Voi vă sfădiţi pe seama sărmanei mele vie, Şi tu, cârmuitorul umanelor destine, Sfârşeşte-această luptă aşa cum e mai bine:<lb/>Niciunul să nu-nvingă şi nici să fie-nvins.<lb/>ELVIRA</l>
                  <l>Ar fi prea aspră soarta; şi lupta ce s-a-ncins<lb/>Ţi-ar da prilej la chinuri şi mai amare poate, Lăsându-te, stăpână, să ceri mereu dreptate.<lb/>—  Ccmeille-Teatru<lb/>S-arăţi aceeaşi ură mereu, să urmăreşti<lb/>Mereu viaţa celui pe care tu-l iubeşti.<lb/>Mai bine-i biruinţa de-ar fi să-l încunune, Ea datoriei tale tăcere i-ar impune<lb/>Şi bunul nostru rege te va sili atunci<lb/>S-asculţi îndreptăţită de-a inimei porunci.<lb/>XIMENA</l>
                  <l>O, dacă el învinge, crezi că mă dau învinsă?</l>
                  <l>Prea sfântă-i datoria-mi şi jalea-mi prea nestinsă<lb/>Şi nu ajunge numai ca regele să vrea<lb/>Sau lupta să decidă în defavoarea mea!</l>
                  <l>A-nvinge pe don Sancho nu-i greu, dar n-o să poată</l>
                  <l>Să-nvingă şi mărirea Ximenei totodată:<lb/>Şi chiar dacă Rodrigo va birui acum, Onoarea mea-i va scoate mii alţi vrăjmaşi în drum.<lb/>ELVIRA</l>
                  <l>Stăpâna mea, asemeni cuvinte nu mai spune, Să nu se-ndure cerul cumva să te răzbune!<lb/>Cum? Vrei să pierzi prilejul acesta fericit</l>
                  <l>Ce focul urei tale l-ar potoli-n sfârşit?<lb/>Dar ce vrea datoria aceasta nempăcată?</l>
                  <l>Ori moartea lui Rodrigo, îţi dă-napoi un tată?<lb/>O  grea nenorocire îţi pare prea puţin?<lb/>Vreai lacrimi peste lacrimi, suspin peste suspin?</l>
                  <l>Nu, nu, cu-astfel de gânduri, stăpâna mea iubită, Nu meriţi fericirea ce-ţi este hărăzită<lb/>Şi-ţi va impune dreapta mânie-a Celui-nalt<lb/>Prin moartea lui Rodrigo, să-l iei pe celălalt.</l>
                  <l>XIMENA</l>
                  <l>Elviro, îmi ajunge atât amar şi jale<lb/>N-o mai spori tu încă prin prevestiri fatale, Aş vrea să fug de ambii, dac-aş putea să sper, De nu, pentru Rodrigo-nalţ rugăciuni la cer.<lb/>Nu că mi-e drag, dar dacă Rodrig nu biruâeşte<lb/>Voi fi a lui don Sancho, cum am promis, fireşte.<lb/>La gândul ăsta numai mi-e sufletu-ngrozit.</l>
                  <l>Ce văd, amar de mine? Elviro, s-a sfârşit!<lb/>SCENA 5</l>
                  <l>Don Sancho, Ximena, Elvira.</l>
                  <l>DON SANCHO</l>
                  <l>Silit această spada să v-o aduc plecată.</l>
                  <l>XIMENA</l>
                  <l>De-al lui Rodrig scump sânge, cum? Încă-nsângerată?</l>
                  <l>Şi mai cutezi, perfide, în faţă-mi să te-arăţi<lb/>Când mi-ai răpit norocul întregei mele vieţi?<lb/>O, izbucneşte-n voie de-acum iubire-ascunsă!<lb/>Onoarea mi-e-mpăcată şi ţinta ei ajunsă!<lb/>Aceeaşi lovitură de spadă mi-a ucis<lb/>Norocul şi iubirii-mi drum liber i-a deschis!<lb/>DON SANCHO</l>
                  <l>De-aţi fi mai liniştită.<lb/>XIMENA</l>
                  <l>Taci! Taci! Nu ţi-e ruşine<lb/>Crunt ucigaş al unui erou slăvit de mine?<lb/>O, l-ai lovit hoţeşte, căci un viteaz ca el<lb/>N-ar fi putut, desigur, să fie-nvins altfel.</l>
                  <l>Nu mai spera nimica; crezând să mă răzbune</l>
                  <l>Nevrednica ta mână pe mine mă răpune!</l>
                  <l>9f*</l>
                  <l>DON SANCHO<lb/>Ciudată rătăcire, ce cu atât mai mult.</l>
                  <l>XIMENA</l>
                  <l>Crezi tu că pot să sufăr şi vrei să te ascult<lb/>Cu ce neruşinare trufaşă-mi vei descrie<lb/>Păcatul meu şi moartea-i şi marea-ţi vitejie?<lb/>SCENA 6</l>
                  <l>Don Femando, Don Diego, Don Arias, Don Sancho, Ximena.<lb/>XIMENA</l>
                  <l>Sire, nu se mai cade să fie tăinuit</l>
                  <l>Ce n-am putut ascunde oricât m-am chinuit;</l>
                  <l>Ştiţi că-l iubeam şi totuşi, în dreapta mea mânie, Vream să jertfesc o viaţă atât de scumpă mie<lb/>Şi maiestatea voastră chiar a putut vedea<lb/>Iubirea-mi sugrumată de datoria mea.</l>
                  <l>Rodrig e mort acuma şi moartea-i schimbă, iată, în jalnică iubită vrăjmaşa nempăcată.<lb/>Ceruse răzbunare acel ce m-a născut, Acum să plâng îmi cere amorul meu pierdut;<lb/>Luându-mi apărarea în oarba lui pornire</l>
                  <l>Don Sancho nu-mi aduse decât nenorocire, Şi-acum să fiu datoare, cum am făgăduit, S-ajung răsplata celui ce m-a nenorocit!<lb/>O, de pătrunde mila o inimă de rege, îndură-te, stăpâne, revoacă-această lege.</l>
                  <l>Ca preţ al unei lupte în care am pierdut<lb/>Tot ce-aveam scump pe lume, îi las al meu avut, Don Sancho să mă lase pe mine mie însămi.<lb/>Îngăduiţi-mi, sire, să-mi plâng în tihnă plânsu-mi.<lb/>Jelind, la adăpostul cel sfânt al unui schit</l>
                  <l>Pân' ce-oi muri, pe tata şi scumpul meu iubit!<lb/>DON DIEGO<lb/>S-a dat pe faţă-n fine şi nu mai crede, sire, Că-i un păcat să-şi spună năvalnica iubire.<lb/>DON FERNANDO</l>
                  <l>Ximenă, eşti greşită, Rodrig nu a murit.<lb/>Don Sancho-nvins, pesemne, n-a spus-o lămurit.</l>
                  <l>DON SANGHO</l>
                  <l>De-aprinderea-i prea mare, fu, sire, amăgită, Veneam să-i spun cum lupta fusese săvârşită.<lb/>Acest războinic nobil, ce-i adorat de ea, „N-ai nici o teamă-mi zise pe când mă dezarma, Te las mai bine teafăr să părăseşti arena, Decât să vărs un sânge riscat pentru Ximena, Dar cum de datorie la curte sunt chemat, Te du şi-i spune lupta aşa cum s-a urmat<lb/>Şi ca trofeu prezintă-i din partea-mi a ta spadă."<lb/>Aşa făcui eu, sire.<lb/>—  Şi-a fost destul s-o vadă, Spre-a crede fără preget că sunt învingător<lb/>Şi-atunci mânia-i dete pe faţă-al ei amor<lb/>Cu-aşa avânt năprasnic şi-atâta nerăbdare<lb/>Că n-am putut să capăt o clipă de-ascultare.</l>
                  <l>Deşi, înfrânt, eu totuşi acum sunt fericit<lb/>Şi dacă-mi văd azi visul iubirii nimicit, •<lb/>Înfrângerea mi-e scumpă, fiindcă-a fost în stare</l>
                  <l>Să dea ca pildă lumii o dragoste-aşa mare!<lb/>DON FERNANDO<lb/>Nu mai roşi, copilă şi nu mai căuta<lb/>Zadarnice mijloace s-ascunzi iubirea ta.</l>
                  <l>Ne-o spune doar sfiala ce-ţi înfloreşte faţa.<lb/>Punându-i în pericol de-atâtea ori viaţa<lb/>Viteazului Rodrigo, destule-ai încercat</l>
                  <l>Şi tatăl tău azi poate să doarmă împăcat.<lb/>Vezi lămurit că alte sunt căile divine:<lb/>Făcuşi tot pentru dânsul, gândeşte şi la tine.<lb/>Şi-ascultă fără murmur al regelui tău sfat<lb/>Ce-ţi dă un soţ prea Vrednic şi-atât de adorat.<lb/>SCENA 7</l>
                  <l>Don Femando, Don Diego, Don Arias, Don Rodrigo, Don Alonso, Don Sancho, Infanta, Ximena, Leonora, Elvira.<lb/>INFANTA</l>
                  <l>Din partea mea, Ximena, a principesei tale, Pe-acest războinic nobil primeşte-l fără jale.<lb/>DON RODRIGO</l>
                  <l>Vă cer iertare dacă în faţa voastră, sire, M-aruncă la picioare-i sfioasa mea iubire.<lb/>Nu vin aci răsplata izbânzii să mi-o cer, Vin capul meu, stăpână, din nou să ţi-l ofer, Şi în a mea favoare nu chem a luptei lege, Nu chem nici chiar voinţa prea bunului meu rege, Dar dacă toate cele făcute-s prea puţin, 0, spune ce mijloace te-ar împăca deplin?<lb/>Mii de rivali vrei încă, iubita mea, să birui, Voieşti a mele fapte măreţe să le-nşirui<lb/>De la un cap al lumii până la celălalt?</l>
                  <l>Să iau o cetăţuie eu singur din asalt?<lb/>Să spulber o armată? S-ajung-al meu renume</l>
                  <l>Să-ntunece pe-al celor mai mari eroi din lume?</l>
                  <l>O, dacă prin acestea iertare-aş dobândi<lb/>Le-aş îndura pe toate şi tot aş izbândi!<lb/>Dar dac-acea onoare, mereu nerăzbunată, Cu moartea mea doar poate să fie îmbunată, Puterea omenească de ce-o mai^înarmezi<lb/>Când prosternată fruntea-naintea ta mi-o vezi!</l>
                  <l>Răzbună-te tu însăţi, căci astfel se cuvine, Cel neînvins de nimeni să fie-nvins de tine;<lb/>Cu preţul vieţii mele atunci, de m-ai ierta, Nu mă goni, Ximeno, din amintirea ta, Şi pentru că prin moarte-mi eu îţi păstrez mărirea, în schimb şi tu păstrează-mi, Ximeno, amintirea<lb/>Şi spune câteodată, plângând al meu sfârşit: „De nu-i eram prea dragă, Rodrig n-ar fi murit!"<lb/>XIMENA</l>
                  <l>Ridică-te, Rodrigo! Adevărat e, sire, Prea mult mi-am dat pe faţă ascunsa mea iubire.<lb/>E  prea viteaz Rodrigo, ca eu să nu-l iubesc, Şi la porunca voastră pot să mă-mpotrivesc?<lb/>Ştiu bine că-s datoare s-ascult a luptei lege, Că sfânt e totdeauna cuvântul unui rege.<lb/>Dar orişice pedeapsă binevoiţi a-mi da, Această cununie voi o puteţi răbda?<lb/>Şi datoriei mele de-i porunciţi tăcere, Dreptatea voastră oare nu suferă-o scădere?<lb/>Dacă Rodrig e-al ţării cel mai de seamă fiu<lb/>A slujbei lui răsplată se cade eu să fiu?</l>
                  <l>Şi viaţa mea întreagă să am mereu a plânge<lb/>Cu mâinile pătate de-al tatălui meu sânge?</l>
                  <l>DON FERNANDO<lb/>Adesea vremea totuşi legitim a făcut<lb/>Ce se părea o fărădelege la-nceput.</l>
                  <l>Te-a cucerit Rodrigo prin marea-i vitejie</l>
                  <l>Şi de aci-nainte a lui eşti pe vecie;<lb/>Dar preţul biruinţei acum de i l-aş da<lb/>Duşman măririi tale să fiu ar însemna:<lb/>Căsătoria-aceasta mai poate să s-amâne 0 dată ce întreagă credinţa ta-i rămâne.<lb/>Ia-ţi dar un an de doliu, Ximeno, dacă vrei.<lb/>Iar tu, Rodrig, la arme, cu toţi vitejii mei!<lb/>Dac-ai gonit pe mauri departe de limanuri, Zădărnicind năvala şi-a lor viclene planuri, Cu-ntreaga mea oştire aleargă-n ţara lor<lb/>Şi pradă-le pământul ca un cuceritor.<lb/>Eşti Cidul, înainte-ţi vor tremura de groază<lb/>Şi-or să te vrea de rege: tu însă îi păstrează<lb/>Credinţa ta jurată Ximenii-n faţa mea.<lb/>Revino, de se poate, mai demn încă de ea, Şi-atât de sus te-nalţă prin faptele-ţi viteze încât să fie mlndră l-altar să te urmeze.<lb/>DON RODRIGO</l>
                  <l>Spre-a vă sluji, stăpâne şi pentru-a nu displace<lb/>Ximenii mele scumpe, ce n-aş putea eu face?<lb/>De ochii ei departe oricât aş îndura, Prea fericit sunt, sire, că pot măcar spera.<lb/>DON FERNANDO</l>
                  <l>În vitejia-ţi speră, Rodrig, şi-n vorba-mi dată, Şi inima Ximenii fiindu-ţi închinată, încrede-te în vremea ce-alină orice rău<lb/>Şi-n braţul tău puternic şi-n suveranul tău!<lb/>APENDICE<lb/>ACTUL II<lb/>SCENA 3</l>
                  <l>Infanta, Ximena, Leonora.</l>
                  <l>INFANTA</l>
                  <l>Ximena mea, alină durerea ta, alină;</l>
                  <l>Rămâi nestrămutată când soarta ţi-o haină;<lb/>Vedea-vei iar seninul dup-ăst vânt trecător;</l>
                  <l>Norocul ţi-l umbreşte numai un pic de nor, De-acuma, fericirea poate că va urma.<lb/>XIMENA</l>
                  <l>Nimic nu sper, zdrobită îmi este inima.</l>
                  <l>Furtuni neaşteptate ce peste noi s-abat, Anunţă naufragiul de neînlăturat:<lb/>Sunt bine-ncredinţată şi valurile mă iau.<lb/>Iubeam, eram iubită, părinţii se-nvoiau;<lb/>Vă depanam povestea cu ştirea-ncântătoare în clipa dureroasă când cearta lor loc are, A cărei tristă veste cum o aflarăţi, iată, A spulberat de-a pururi nădejdea-mi adorată, Ambiţie fatală, netrebnică manie, Cei mai viteji să-ndure această silnicie!<lb/>Nemilostivă cinste a dulcelui meu chin, De-acuma ţi-oi aduce cât plânset, cât suspin!<lb/>INFANTA</l>
                  <l>Mânia lor se cade ca să te lase rece.</l>
                  <l>0  clipă a stârnit-o, o clipă şi va trece.<lb/>Făcut-a prea mult zgomot spre-a nu aduce pace.</l>
                  <l>Când regele el însuşi voieşte să-i împace;<lb/>Şi sufletu-mi atât e pătruns de jalea ta, C-aş face pentru tine tot ce-n puteri mi-ar sta.<lb/>XIMENA</l>
                  <l>Împăciuiri, aicea nimica nu mai fac;</l>
                  <l>Asemenea afronturi xm mai au nici un leac.</l>
                  <l>În van se străduieşte prudenţă şi putere:<lb/>Spre-a potoli necazul sunt numai o părere.</l>
                  <l>Când cugetu-n adâncuri o cruntă ură are, Hrăneşte-ascunse focuri mult mai mistuitoare.<lb/>INFANTA</l>
                  <l>Rodrigo şi Ximena, cu dorul lor cel sfânt, Vor îmblânzi părinţii care în vrajbă sunt.<lb/>Vedea-vom cum iubirea mai tare o să fie, Şi risipi-vă ura prin dulce cununie.<lb/>XIMENA</l>
                  <l>Aşijderea mi-i dorul, da-mi spune judecata:<lb/>Don Diego e prea mândru, eu îl cunosc pe tata.</l>
                  <l>Mă-neacă lacrimi, nu pot seca izvorul lor, Mă chinuie trecutul, mă tem de viitor.<lb/>INFANTA</l>
                  <l>Te temi de neputinţa unui bătrân slab? Spune!<lb/>XIMENA</l>
                  <l>Rodrigo e prea iute.</l>
                  <l>INFANTA<lb/>Dar este şi prea june.<lb/>XIMENA</l>
                  <l>Bărbaţii de valoare se văd de la-nceput.<lb/>INFANTA</l>
                  <l>Nu trebui' să te sperii de dânsul aşa mult.<lb/>Nespus îi eşti de dragă, ca să-ţi aducă-un rău, Şi i-ar opri mânia doar un cuvânt de-al tău.<lb/>XIMENA</l>
                  <l>Dacă nu mă ascultă, ce-ngrozitor păcat!</l>
                  <l>Iar de mi se supune, cum fi-va judecat?</l>
                  <l>Născut aşa cum este, să-ndure aşa soartă!<lb/>De-ascultă ori rezistă iubirii ce îmi poartă, Mă ruşinez în cuget ori am nedumerire<lb/>De stima ce-mi arată, de dreapta-mpotrivire.<lb/>—  INFANTA<lb/>Ximena e măreaţă şi chiar dreptate-având, Nu poate să îndure un aşa josnic gând, Dar dacă pân'la urmă voi face eu aşa, Şi pe îndrăgostitu-ţi îl voi încătuşa<lb/>Ca astfel să împiedic înverşunarea lui, Iubirea-ţi pătimaşă întunecată nu-i?<lb/>XIMENA</l>
                  <l>Ah, doamnă.<lb/>—  Atunci iubirea nu-mi va mai porunci.<lb/>SCENA 4</l>
                  <l>Infanta, Ximena, Leonora, Pajul.</l>
                  <l>INFANTA</l>
                  <l>Paj, cată pe Rodrigo şi adu-mi-l aci.<lb/>PAJUL<lb/>Senor Gormaz şi dânsul.<lb/>XIMENA</l>
                  <l>O, Doamne, sunt nebună!</l>
                  <l>INFANTA<lb/>Vorbeşte!<lb/>PAJUL</l>
                  <l>De aicea ieşiră împreună.<lb/>XIMENA</l>
                  <l>Doar ei?</l>
                  <l>PAJUL</l>
                  <l>Doar ei, în şoaptă părea că au o sfadă.<lb/>XIMENA</l>
                  <l>Fără de îndoială, au şi ajuns la spadă.<lb/>Iertaţi, mărită doamnă, această-nverşunare.<lb/>SCENA 5</l>
                  <l>Infanta, Leonora.</l>
                  <l>INFANTA<lb/>Vai, cât sunt de-ngrijată şi cât de mult mă doare!<lb/>Îi plâng nenorocirea, iubitu-i mă vrăjeşte, Mă părăseşte tihna, amorul se trezeşte.<lb/>Când soarta pe Rodrigo de ea o să-l dezbine, Speranţă şi obidă va deştepta în mine;<lb/>Văd cu mâhnire-adâncă încrâncenarea lor, Dar inima-mi vrăjită hrăneşte-un tainic dor.<lb/>LEONORA<lb/>Aşa virtuţi înalte, sublime, să le laşi<lb/>Să se predea deodată acestui amor laş?<lb/>INFANTA</l>
                  <l>Când el doar îmi rămâne nu-i spune laş acum, Când falnic şi puternic în casa mea-i stăpân<lb/>Să îl respecţi, de vreme ce mi-i atât de drag, Virtutea îl respinge, însă nădejde trag;<lb/>Nădejdea nebunească a cugetului mut</l>
                  <l>Vrea un iubit pe care Ximena l-a pierdut.</l>
                  <l>LEONORA</l>
                  <l>Lăsaţi deci să-ngenunche virtuţile străbune, Şi glasul raţiunii nimic nu vă mai spune?<lb/>INFANTA</l>
                  <l>Gândirea noastră spune atâta de puţin<lb/>Când inima-i pătrunsă de-aşa un blând venin!<lb/>Iar când bolnavii-n boală ca-n fericire zac, Cât li-i de greu să-ndure să li se afle leac!<lb/>LEONORA</l>
                  <l>Nădejdea v-amăgeşte, răul vi-i drag; ş-apoi, Acest Rodrigo, doamnă, nu este demn de voi.<lb/>INFANTA</l>
                  <l>Prea bine ştiu; dar dacă virtutea mi-e înfrântă, Află deci cum iubirea o inimă alintă.<lb/>Dacă, j*Rodrig în luptă semeţ s-a arătat, Dacă sub spadă-i cade acest vestit soldat, Pot să îmi caut partea, pe faţă să-l ador.<lb/>Ce fapte mari va face ieşind învingător!<lb/>Cutez să merg cu gândul că de acuma are</l>
                  <l>Să puie-ntregi regate la ale lui picioare;</l>
                  <l>Iubirea mă alintă, mă-ndeamnă, vrea să-l vadă<lb/>Cum se aşază-n tronul din falnica Grenadă, Mauri-nfrânţvân tremur, slăvindu-mi-l şi pân'<lb/>Şi Aragonul cade sub acest nou stăpân.<lb/>Supus e portughezul, viaţa-i neprihănită<lb/>Ducând peste oceane înalta lui ursită, Stropindu-şi ai săi lauri cu sânge de-africani;<lb/>Pe scurt, tot ce se ştie de marii căpitani, Aştept de la Rodrigo de-o fi învingător<lb/>Şi slava vieţii mele va fi acest amor.<lb/>LEONORA</l>
                  <l>Dar, doamnă.<lb/>—  I duceţi braţul la multă depărtare, După o întâlnire ce poate loc nu are.<lb/>INFANTA</l>
                  <l>Rodrig e ofensatul, contele-a-adus ocară:</l>
                  <l>Ieşirea împreună, mai mult ce trebui' dai'ă?<lb/>LEONORA</l>
                  <l>Ei bine, se vor bate, dacă doriţi astfel, Dar pân-aşa departe ca voi, va merge el?<lb/>INFANTA</l>
                  <l>Ce vrei? Sunt o nebună; mintea-mi nu mai cunoaşte:<lb/>Vezi dar cu ce necazuri acest amor mă paşte.<lb/>Hai, vino^în odaie, mă mângâie şi-mi spune;<lb/>Nu mă lăsa o clipă în astă-amărăciune.</l>
                  <l>ACTUL<lb/>SCENA 4</l>
                  <l>Infanta, Leonora.</l>
                  <l>INFANTA</l>
                  <l>Ce cauţi, Leonora?<lb/>LEONORA</l>
                  <l>Să laud am venit înţelepciunea care paşii v-a cârmuit.<lb/>INFANTA</l>
                  <l>Poţi înţelept fi oare, când sufletul ţi-e fiere?<lb/>LEONORA</l>
                  <l>Când din nădejde-amorul trăieşte dar şi piere, Simţirea să v-o-ncânte, Rodrig nu e în stare.<lb/>În lupta cu Ximena ştiţi ce putere are:<lb/>Ori trebuie să moară, ori să-l ia de bărbat, Nădejdea voastră-i moartă şi cugetu-mpăcat.<lb/>INFANTA</l>
                  <l>Ah! Cât de greu îmi vine!<lb/>LEONORA<lb/>Ce puteţi aştepta?<lb/>INFANTA</l>
                  <l>Dar pentru ce speranţa-mi n-ar fi pe voia ta?<lb/>Dacă-n aşa condiţii dă lupta-acum Rodrig, Scornesc eu şiretlicuri urmarea lor s-o stric.<lb/>Amor, iubit părinte al chinurilor mele, Pe-ndrăgostiţi învaţă el multe născocele.<lb/>LEONORA</l>
                  <l>Ce veţi putea să faceţi, când tatăl ei prin moarte<lb/>N-a izbutit pe unul de altul a-i desparte?</l>
                  <l>Ximena dovedeşte mult prin a ei purtare.<lb/>Că ura ei de-acuma o ţintă nu mai are, Preface-n braţ şi spadă a răzbunării sale<lb/>Pe-întâiul om de arme ce se iveşte-n cale.<lb/>În braţe tari ea soarta n-a vrut ca să şi-o lase, în mâini care prin fapte viteze-s glorioase: îi e de-ajuns don Sancho şi-l ia de-apărător<lb/>Fiindcă-abia încearcă norocul armelor.</l>
                  <l>Şi în duelu-acesta neliniştea n-o-ncearcă<lb/>Ci-a lui nedibăcie o fericeşte parcă.<lb/>Vedeţi dar cu-nlesnire că-n astă luptă cruntă, Ea cată o scăpare ce datoria-nfruntă.<lb/>Ce lui Rodrig i-aduce-o victorie uşoară<lb/>Şi o-mputerniceşte fără mustrări să pară.<lb/>INFANTA</l>
                  <l>Văd bine toate astea şi totuşi îl ador –<lb/>Trecând peste Ximena – pe-acest biruitor.<lb/>Care e dezlegarea? Nenorocită ce-s!</l>
                  <l>LEONORA</l>
                  <l>Să v-amintiţi mai bine din dine aţi purces:<lb/>Un rege vă dă cerul şi drag vi-i un supus!<lb/>INFANTA<lb/>Ardoarea către dânsul de-acuma a apus.</l>
                  <l>Nu mai mi-e drag Rodrigo, un simplu gentilom;</l>
                  <l>Nu, altfel de acuma iubesc pe acest om:</l>
                  <l>Mi-i drag căci e viteazul drag unei lumi întregi, E Cid nepreţuitul, stăpân peste doi regi.<lb/>Mă voi învinge nu de teama unui ponos, Ci ca să las în pace-un amor aşa frumos;<lb/>Şi dacă pentru mine coroana i s-ar da, Nicicând nu-mi voi înfrânge nestrămutarea mea.<lb/>Fiindcă-n aşa luptă izbândă au oştenii, Haidem încă o dată să-l dăruim Ximenii.<lb/>Iar tu ce vezi săgeata din sufletu-mi sărman, Vin să mă vezi ajunsă la vechiul meu liman.</l>
               </lg>
            </div>
            <div type="div2">
               <head>Jocul amăgirii</head>
               <p rend="justify">COMEDII: 1M6</p>
               <p rend="justify">În româneşte de C. Borânescu –</p>
               <p rend="justify">Lahooary şi/ost/C. Mă/âsaru</p>
               <p rend="justify">PERSOANELE:</p>
               <p rend="justify">ALCANDRU, vrăjitor.</p>
               <p rend="justify">PRIDAMANT, tatăl lui Clindor.</p>
               <p rend="justify">DORANTE, prietenul lui Pridamant.</p>
               <p rend="justify">MATAMOR, pretins războinic, îndrăgostit de Izabela.</p>
               <p rend="justify">CLINDOR, însoţitorul lui Matamor şi iubitul Izabelei.</p>
               <p rend="justify">ADRASTE, nobil, îndrăgostit de Izabela.</p>
               <p rend="justify">GERONTE, tatăl Izabelei.</p>
               <p rend="justify">IZABELA, fiica lui Geronte.</p>
               <p rend="justify">LIZA, camerista Izabelei.</p>
               <p rend="justify">Temnicerul din Bordeaux.</p>
               <p rend="justify">Un copil de casă al lui Matamor.</p>
               <p rend="justify">CLINDOR, în rolul lui Theagen, nobil englez.</p>
               <p rend="justify">IZABELA, în rolul Hypolitei, soţia lui Theagen.</p>
               <p rend="justify">LIZA, în rolul Clarinei, însoţitoarea Hypolitei.</p>
               <p rend="justify">ERAST, ofiţer în garda prinţului Florilam.</p>
               <p rend="justify">Slujitorii lui Adraste.</p>
               <p rend="justify">Slujitorii lui Florilam.</p>
               <p rend="justify">Scena se petrece în Turena, la ţară, în apropierea peşterii locuite de vrăjitor.</p>
               <p rend="justify">ACTUL</p>
               <p rend="justify">SCENA 1</p>
               <p rend="justify">Dorante, Pridamant.</p>
               <p rend="justify">DORANTE</p>
               <p rend="justify">Alcandru, vrăjitorul, răstoarnă firii rostul.</p>
               <p rend="justify">Palatul lui e-această cavernă, adăpostul în care bezna nopţii el pururi a păstrat;</p>
               <p rend="justify">Iar dacă-o pală rază cândva s-a strecurat, Abia de luminează-aceste locuri sumbre</p>
               <p rend="justify">Atâta cât suportă a duhurilor umbre.</p>
               <p rend="justify">Opreşte-te! Căci lângă această stâncă-a-ntins</p>
               <p rend="justify">O cursă-n care cade cutezătorul ins</p>
               <p rend="justify">Ce-ar îndrăzni să treacă. Ăst gol e-o nălucire, Zid nevăzut ce-nchide un vânt de nimicire</p>
               <p rend="justify">Şi-ascunde-o fortăreaţă a nemiloasei sorţi</p>
               <p rend="justify">Ce-n pumnu-i de ţărână cuprinde mii de morţi.</p>
               <p rend="justify">Mai mult să-şi aibă tihnă decât să se ferească, El ştie nepoftiţii pe loc să-i nimicească.</p>
               <p rend="justify">Oricât ţi-ar fi de mare dorinţa de-a-i vorbi, Aşteaptă să te cheme atunci când va pofti.</p>
               <p rend="justify">Acum se-apropie-ora când, zilnic, se iveşte, Când, ca să se preumble, el grota-şi părăseşte.</p>
               <p rend="justify">PRIDAMANT</p>
               <p rend="justify">Deşi n-aştept prea multe – mă mistuie un foc.</p>
               <p rend="justify">Cuprins de nerăbdare – nu am nădejdi de loc.</p>
               <p rend="justify">Căci fiul meu, pricină de grea îngrijorare, Fu alungat, departe, de crunta mea purtare</p>
               <p rend="justify">Şi iată, pretutindeni, de zece ani îl cat.</p>
               <p rend="justify">Din ochii mei făptura-i pe veci s-a-ndepărtat.</p>
               <p rend="justify">Eu, sub cuvânt că dânsul îşi permitea cam multe, l-am stăvilit avântul, silindu-l să m-asculte.</p>
               <p rend="justify">Credeam că, pedepsindu-l, voi şti să-l îmblânzesc.</p>
               <p rend="justify">Nimic nu obţinut-am, decât să-l izgonesc.</p>
               <p rend="justify">Vai, ştiu cât de greşită mi-a fost atunci purtarea: în faţă îl jignisem, azi îi deplâng plecarea.</p>
               <p rend="justify">0 dragoste de tată mă scurmă-acum în piept.</p>
               <p rend="justify">Nedrept de-am fost cu dânsul, să mă căiesc e drept.</p>
               <p rend="justify">Să-i dau de urmă-n lume purtatu-mi-am eu chinul</p>
               <p rend="justify">Pe Tage şi pe Sena. Văzut-am Padul, Rinul, Şi rătăcind pe drumuri, de gânduri frământat, Umblând să-i dau de urmă, nimica n-am aflat.</p>
               <p rend="justify">Simţii cu deznădejde că sunt strădanii vane</p>
               <p rend="justify">Şi cât de mărginite-s puterile umane!</p>
               <p rend="justify">Să curm aceste chinuri, la gânduri n-am mai stat</p>
               <p rend="justify">Şi iadului de-a dreptul m-am dus să-i cer un sfat.</p>
               <p rend="justify">Văzui pe toţi mai marii ştiinţelor oculte</p>
               <p rend="justify">Din care, după spusa-ţi, Alcandru ştie multe.</p>
               <p rend="justify">Mi s-a vorbit de-aceştia cum tu-mi vorbeşti de el, Dar nimenea durerea nu-mi potoli de fel.</p>
               <p rend="justify">Infernul mut rămâne când cată să-mi răspundă</p>
               <p rend="justify">Sau, de cumva răspunde, mai mult în griji m-afundă.</p>
               <p rend="justify">DORANTE</p>
               <p rend="justify">Să nu crezi că Alcandru e om de rând cumva.</p>
               <p rend="justify">Ştiinţa-i fără seamăn nu-i dată altcuiva.</p>
               <p rend="justify">Eu n-am să-ţi spun că dânsul stârneşte focul, vântul, Că mările răscoală, că zguduie pământul, Că răzvrăteşte cerul şi îl preschimbă-n oşti</p>
               <p rend="justify">Pe duşmani alungându-i la mii şi mii de posti, Că ar putea cu-o vorbă să mute, bunăoară, Şi stâncile şi munţii, că cerul îl coboară, Că face să lucească pe ceruri două luni;</p>
               <p rend="justify">O, nu, căci n-ai nevoie de-asemenea minuni;</p>
               <p rend="justify">Ci e de-ajuns să afli că gândul ţi-l citeşte, Trecutul, viitorul şi tot ce te priveşte.</p>
               <p rend="justify">Din universul nostru nimic nu-i e străin</p>
               <p rend="justify">Şi, ca în cărţi deschise, el vede-al tău destin.</p>
               <p rend="justify">Nu prea-mi venea nici mie să cred în toate-acestea, Dar din întâia clipă îmi cunoscu povestea.</p>
               <p rend="justify">Şi-am ascultat din gură străină, uluit, Iubiri păstrate-n suflet, simţiri ce-am tăinuit.</p>
               <p rend="justify">PRIDAMANT</p>
               <p rend="justify">Ce-mi spui e de mirare!</p>
               <p rend="justify">DORANTE</p>
               <p rend="justify">Dar câte ţi-aş mai spune!</p>
               <p rend="justify">PRIDAMANT</p>
               <p rend="justify">În van îmi dai nădejde. Durerea mă răpune.</p>
               <p rend="justify">Şi grijile şi truda, ai vieţii mele nori îmi schimbă viaţă-ntreagă în noapte fără zori.</p>
               <p rend="justify">DORANTE</p>
               <p rend="justify">De când lăsai Bretania, cătând un loc ferice, Ca nobil de la ţară, să mă aşez aice, Iar doi ani de iubire cu norocos sfârşit</p>
               <p rend="justify">Sylveria şi conacul vecin mi-au dobândit, Eu ştiu că orişicine l-a consultat vreodată</p>
               <p rend="justify">Plecat-a de la dânsul cu inima-mpăcată.</p>
               <p rend="justify">Să ştii că ajutoru-i nu-i lucru de prisos</p>
               <p rend="justify">El, să mă satisfacă, e foarte bucuros.</p>
               <p rend="justify">M</p>
               <p rend="justify">Şi pot să spun că nu am dorinţă cât de mare, Să nu-mi acorde magul întreaga lui favoare.</p>
               <p rend="justify">PRIDAMANT</p>
               <p rend="justify">Mi-e soarta mult prea crudă, să sper că s-ar schimba.</p>
               <p rend="justify">DORANTE</p>
               <p rend="justify">Poţi năzui mai mult chiar. 0, iată-l, vine-ncoa.</p>
               <p rend="justify">Priveşte-i mersul tânăr; dar faţa lui cea gravă</p>
               <p rend="justify">Ce a silit natura să-i fie blinda sclavă, N-a izbutit să scape din gheare de văleat</p>
               <p rend="justify">Decât doar nervi şi oase ce-un veac a descărnat.</p>
               <p rend="justify">Dar chiar în ciuda vârstei, un trup plin de vigoare îl face drept să meargă – şi sprinten în mişcare;</p>
               <p rend="justify">Ascunse arcuri parcă îl mână pe moşneag</p>
               <p rend="justify">Şi-i o minune pasul puternicului mag.</p>
               <p rend="justify">SCENA 2</p>
               <p rend="justify">Alcandru, Pridamant, Dorante.</p>
               <p rend="justify">DORANTE</p>
               <p rend="justify">O, geniu al ştiinţei, a cărui veghi savante</p>
               <p rend="justify">Minuni scot la iveală din tainice neante, Şi căruia nu-i scapă al nostru gând tăcut, Tu nu ne vezi şi totuşi vezi tot ce am făcut;</p>
               <p rend="justify">De-au fost cândva puterea şi arta ta divină</p>
               <p rend="justify">Prea bune pentru mine, atunci, te rog, alină</p>
               <p rend="justify">Şi chinul unui tată adânc îndurerat, Un vechi al meu prieten de care-s strâns legat.</p>
               <p rend="justify">La Rennes, ca şi mine, îşi are obârşia</p>
               <p rend="justify">La pieptul lui, aş spune, mi-am dus copilăria.</p>
               <p rend="justify">Cu fiul lui de-o vârstă, crescuţi am fost la fel.</p>
               <p rend="justify">0 dragoste de frate mă-apropie de el.</p>
               <p rend="justify">ALCANDRU</p>
               <p rend="justify">Dorante, ştiu ce-l face să-mi iasă mie-n cale.</p>
               <p rend="justify">E fiul său pricina nefericirii sale.</p>
               <p rend="justify">Ci nu-i aşa, bătrâne, că fiul tău plecat</p>
               <p rend="justify">Ca o căinţă dreaptă te doare ne-ncetat?</p>
               <p rend="justify">Că îndărătnicia-ţi te duse prea departe, Că el, plecând de-acasă, te-a-ndurerat de moarte, Că tu regreţi asprimea cu care l-ai gonit</p>
               <p rend="justify">Şi câţi în lumea-ntreagă feciorul oropsit?</p>
               <p rend="justify">PRIDAMANT</p>
               <p rend="justify">Profet al vremii noastre, cum ştii tu toate cele!</p>
               <p rend="justify">De ce s-ascund pricina nenorocirii mele?</p>
               <p rend="justify">Străin nu-ţi este faptul că-am fost brutal, nedrept.</p>
               <p rend="justify">Cunoşti secretul groaznic ce-l port ascuns în piept.</p>
               <p rend="justify">E-adevărat, greşit-am, dar pentru-această vină, Atâtea chinuri vane – pedeapsă-mi sunt deplină.</p>
               <p rend="justify">O, pune-o dată capăt părerilor de rău.</p>
               <p rend="justify">Dă sprijin bătrâneţii, redă-mi pe fiul meu.</p>
               <p rend="justify">Ca regăsit el fi-va, de-aş căpăta vreo ştire;</p>
               <p rend="justify">Ar şti să-mi pună aripi duioasa mea iubire.</p>
               <p rend="justify">Unde-i ascuns? Şi unde să merg mânat de dor?</p>
               <p rend="justify">De-ar fi la capul lumii, mă veţi vedea cum zbor.</p>
               <p rend="justify">ALCANDRU</p>
               <p rend="justify">Să speri! Pe căi vrăjite tu vei afla cu gândul</p>
               <p rend="justify">Tot ce-ţi ascunse cerul, deşi ai plâns, rugându-l.</p>
               <p rend="justify">Fecioru-ţi plin de viaţă şi-n cinste-l vei vedea.</p>
               <p rend="justify">Norocul i se trage din izgonirea sa.</p>
               <p rend="justify">De dragul lui Dorante, voi dovedi-o. Iată, Cu ochii tăi vedea-vei izbânda-i minunată, în vrăji, începătorii, cu stranii tămâieri, Spun vorbe ne-nţelese ce au – zic ei – puteri</p>
               <p rend="justify">Ascunse şi ard ierburi cu izuri aromate</p>
               <p rend="justify">Lungind ceremonialul cu gesturi complicate – în fine, mascarade cu ţel înşelător, Să înspăimânte omul ce crede-n faima lor.</p>
               <p rend="justify">Eu, cu baghetă-n mână, voi fi cu mult mai tare.</p>
               <p rend="justify">(Mânuieşte bagheta, o perdea se dă la o parte şi, îndărătul ei, apar expuse cele mai frumoase costume de teatru.)</p>
               <p rend="justify">Poţi singur să-ţi dai seama de-a lui Clindor splendoare:</p>
               <p rend="justify">Au oare prinţii-n lume podoabe mai de preţ?</p>
               <p rend="justify">Mai te-ndoieşti acuma de rolul lui măreţ?</p>
               <p rend="justify">PRIDAMANT</p>
               <p rend="justify">Să măguleşti un tată ţi-i scopul, mi se pare.</p>
               <p rend="justify">Cum pot să-i aparţină atâtea lucruri rare?</p>
               <p rend="justify">La rangul său băiatul nu şi-ar îngădui</p>
               <p rend="justify">Să poarte haine scumpe, oricât s-ar strădui.</p>
               <p rend="justify">ALCANDRU</p>
               <p rend="justify">Mărinimia sorţii şi-mprejurări ferice l-au dat un rang mai mare decât avu aice.</p>
               <p rend="justify">Şi nimenea nu are vreun cuvânt de zis</p>
               <p rend="justify">Când se arată-n lume în astfel de dichis.</p>
               <p rend="justify">PRIDAMANT</p>
               <p rend="justify">Vrea inima mea toată speranţei să se deie;</p>
               <p rend="justify">Dar printre-aceste haine văd rochii de femeie.</p>
               <p rend="justify">Căsătorit e oare?</p>
               <p rend="justify">ALCANDRU</p>
               <p rend="justify">Pe cine a iubit</p>
               <p rend="justify">Şi tot ce pătimit-a e lung de povestit.</p>
               <p rend="justify">Dar, inima de-ţi este destul de îndrăzneaţă, Poţi, printr-o nălucire, să-i vezi întreaga viaţă;</p>
               <p rend="justify">Păţaniile-i toate în şir le voi ivi</p>
               <p rend="justify">Prin umbre-nsufleţite la fel cu oameni vii, Care se mişcă-n voie şi între ei cuvântă.</p>
               <p rend="justify">PRID AMANT</p>
               <p rend="justify">Doar nu cumva-ţi închipui că lucrul mă-nspăimântă întruchiparea celui ce-l cat cu-atâta dor</p>
               <p rend="justify">Cum ar putea să-mi pară un lucru-ngrozitor?</p>
               <p rend="justify">ALCANDRU</p>
               <p rend="justify">(lui Dorante.)</p>
               <p rend="justify">Te rog să pleci, amice! Şi, fără supărare, Ca totul să se-ntâmple în taina cea mai mare.</p>
               <p rend="justify">PRIDAMANT</p>
               <p rend="justify">Eu nu am nici o taină pentru-un prieten bun.</p>
               <p rend="justify">DORANTE</p>
               <p rend="justify">(lui Pridamant) 0, nu, la tot ce-mi cere eu ştiu să mă supun;</p>
               <p rend="justify">Te-aştept apoi la mine.</p>
               <p rend="justify">ALCANDRU</p>
               <p rend="justify">(lui Dorante)</p>
               <p rend="justify">Şi ce-a văzut, să-ţi spună, De vrea, chiar astăzi seara, când fi-veţi împreună.</p>
               <p rend="justify">SCENA 3</p>
               <p rend="justify">Alcandru, Pridamant.</p>
               <p rend="justify">ALCANDRU</p>
               <p rend="justify">Băiatul nu de-o dată om mare-a devenit</p>
               <p rend="justify">Şi nu tot ce făcut-a e demn de-a fi slăvit.</p>
               <p rend="justify">N-aş vrea să vadă-un altul viaţa-i scăpătată.</p>
               <p rend="justify">Străinul nu priveşte cu ochii unui tată.</p>
               <p rend="justify">Vreo câţiva hani luat-a când a plecat de-aci;</p>
               <p rend="justify">Dar prada fu măruntă – şi a ţinut o zi.</p>
               <p rend="justify">Ca la Paris s-ajungă pe căi cât mai uşoare, Vindea la proşti ţidule atotvindecatoare.</p>
               <p rend="justify">Făcând pe ghicitorul, a mers la ţintă iar.</p>
               <p rend="justify">Cu oamenii de carte, se-arată cărturar:</p>
               <p rend="justify">La Sfântul Inocenţiu ca secretar lucrează, Pe urmă-i ajutorul unui notar cu vază.</p>
               <p rend="justify">Condeiu-l plictiseşte. Îl lasă şi apoi</p>
               <p rend="justify">El face să danseze la bâlci un maimuţoi.</p>
               <p rend="justify">S-apucă-atunci de rime – şi versurile sale</p>
               <p rend="justify">Pe cântăreţii străzii îi umplu de parale.</p>
               <p rend="justify">Îşi colorează stilul, şi-n mai puţin de-un an</p>
               <p rend="justify">Se-ncumetă să scrie şi câte un roman, Pentru actori vreun cântec, cuplete, epigrame, Ca mai târziu să vândă mătănii şi balsame;</p>
               <p rend="justify">Cu leacuri de tot soiul, pe oameni a-nşelat;</p>
               <p rend="justify">Revine-n tribunale, făcându-se avocat, Pe scurt: nici Saavedra, nici Lazaril din Torme</p>
               <p rend="justify">N-au îmbrăcat vreodată atât de varii forme.</p>
               <p rend="justify">De-ar şti Dorante toate, nu ţi-a plăcea de fel.</p>
               <p rend="justify">PRIDAMANT</p>
               <p rend="justify">Vă mulţumesc din suflet că nu-i aici şi el.</p>
               <p rend="justify">ALCANDRU</p>
               <p rend="justify">Nu-ţi arătai nimica. Ţi-am spus pe scurt povestea</p>
               <p rend="justify">Să te scutesc de-ocara ruşinilor acestea.</p>
               <p rend="justify">Sătul de păguboase şi-urâte meserii, Mânat de-o soartă biîndă, ajunge într-o zi</p>
               <p rend="justify">Pân'la Bordeaux – şi-acolo găseşte de îndată</p>
               <p rend="justify">La un viteaz localnic îndrăgostit de-o fată, O slujbă mai uşoară: să-i fie emisar.</p>
               <p rend="justify">Şi din această treabă câştigă-avere iar.</p>
               <p rend="justify">Ducând iubitei sale mesaje, Clindor ştie</p>
               <p rend="justify">Naivului să-i stoarcă bani mulţi cu dibăcie, Şi din agent devine apoi rivalul său, Căci prea frumoasa doamnă nu se lăsa prea greu.</p>
               <p rend="justify">Şi după ce vedea-vei povcstea-i de iubire, Am să-l arăt în toată deplina-i strălucire</p>
               <p rend="justify">Şi noua meserie ce are el acum.</p>
               <p rend="justify">PRIDAMANT</p>
               <p rend="justify">Durerea-n clipa asta se-alină oarecum.</p>
               <p rend="justify">ALCANDRU</p>
               <p rend="justify">Pe când umbla prin ţară el şi-a ales alt nume.</p>
               <p rend="justify">Şi nu Clindor, Montania îi spune-acum în lume</p>
               <p rend="justify">Vei auzi îndată că i se zice-aşa;</p>
               <p rend="justify">Priveşte în tăcere şi nu te-nfricoşa.</p>
               <p rend="justify">De zăbovesc o clipă, să nu îţi pierzi răbdarea.</p>
               <p rend="justify">Nu te-ndoi de mine de-i lungă aşteptarea.</p>
               <p rend="justify">Descântecele simple sunt slabe şi prea mici, Ca năluciri vrăjite să glăsuiască-aici.</p>
               <p rend="justify">Poftim la mine-n grotă, vedea-vei cum răsare 0 vrajă nouă, demnă de-un scop atât de mare.</p>
               <p rend="justify">ACTUL II</p>
               <p rend="justify">SCENA 1</p>
               <p rend="justify">Alcandru, Pridamanl.</p>
               <p rend="justify">ALCANDRU</p>
               <p rend="justify">De ce-ai să vezi acuma, tu nu te îngrozi</p>
               <p rend="justify">Dar numai după mine din grotă poţi ieşi.</p>
               <p rend="justify">Altminteri mori pe dată. Priveşte cum apare</p>
               <p rend="justify">Clindor şi-apoi stăpânul, năluci înşelătoare.</p>
               <p rend="justify">PRIDAMANT</p>
               <p rend="justify">0, zei! Cum al meu suflet spre el îşi face drum!</p>
               <p rend="justify">ALCANDRU</p>
               <p rend="justify">Ascultă ce vorbeşte. Nu-l tulbura acum.</p>
               <p rend="justify">(Alcandru şi Pridamant se retrag într-un colţ al scenei.)</p>
               <p rend="justify">SCENA 2</p>
               <p rend="justify">Matamor, Clindor, CLINDOR</p>
               <p rend="justify">Stăpâne, faceţi planuri? După atâtea glorii, 0 inimă vitează mai cere noi victorii?</p>
               <p rend="justify">N-aţi ostenit duşmanii să-i bateţi în război?</p>
               <p rend="justify">Aveţi cumva nevoie mereu de lauri noi?</p>
               <p rend="justify">MATAMOR</p>
               <p rend="justify">Într-adevăr, am planuri, dar nu ştiu încă bine</p>
               <p rend="justify">Pe cine-ntâi să-l spulber. Pe cine-ntâi? Pe cine?</p>
               <p rend="justify">Să fie Şahu-acela? Sau Marele Mogol?</p>
               <p rend="justify">CLINDOR</p>
               <p rend="justify">Lăsaţi-i să trăiască! Scutiţi-i de pârjol!</p>
               <p rend="justify">Au moartea lor vă poate aduce nemurire?</p>
               <p rend="justify">Şi-apoi puteţi în grabă să strângcţi o oştire?</p>
               <p rend="justify">MATAMOR</p>
               <p rend="justify">Armată pentru mine? 0, laş şi trădător!</p>
               <p rend="justify">Ci braţul meu ajunge pe dată să-i omor.</p>
               <p rend="justify">Când numele-mi răsună cad zidurile toate, E lupta câştigată, se prăbuşesc armate.</p>
               <p rend="justify">Cunosc toţi împăraţii curaju-mi neînfrânt;</p>
               <p rend="justify">Mânia-mi doar în parte şi-a spus al ei cuvânt.</p>
               <p rend="justify">De poruncesc o dată, tustrele ursitoare</p>
               <p rend="justify">Usucă-o împărăţie, oricât do-nfloritoare.</p>
               <p rend="justify">E  tunul meu un trăsnet, destin ai mei soldaţi.</p>
               <p rend="justify">Cu pumnul culc în ţărnă o mie de bărbaţi.</p>
               <p rend="justify">Cu-o singură suflare dărâm a lor pornire.</p>
               <p rend="justify">Şi-ai totuşi cutezanţa să-mi pomeneşti de-oştire?</p>
               <p rend="justify">Pe un al doilea Marte n-ai să-ntâlneşti în drum.</p>
               <p rend="justify">Cu-o singură privire te voi ucide-acum.</p>
               <p rend="justify">Netrebnice! Mi-e gândul la scumpa mea iubită</p>
               <p rend="justify">Şi asta mă-mblânzeşte. Mânia-i potolită.</p>
               <p rend="justify">Arcaşul cu-aripioare ce mângâie pe zei</p>
               <p rend="justify">A  alungat şi moartea aflată-n ochii mei.</p>
               <p rend="justify">Şi părăsit-am chipul cel crud, setos de sânge</p>
               <p rend="justify">Ce arde şi striveşte, distruge şi înfrânge;</p>
               <p rend="justify">Gândind la ochii dragei şi la puterea lor</p>
               <p rend="justify">Mă simt frumos şi gingaş, mă simt fermecător.</p>
               <p rend="justify">—  Corneille-Tealru</p>
               <p rend="justify">CLINDOR</p>
               <p rend="justify">Orice vi-e cu putinţă. Iar faţa luminoasă</p>
               <p rend="justify">Pe cât de cruntă fuse pe-atât e de frumoasă.</p>
               <p rend="justify">Şi nu cred vreo femeie să fie-aşa de rea încât să vă refuze mereu favoarea sa.</p>
               <p rend="justify">MATAMÛR</p>
               <p rend="justify">Ţi-o spun din nou, amice, să nu îţi ieşi din fire:</p>
               <p rend="justify">De vreau inspir şi groază; de vreau inspir iubire.</p>
               <p rend="justify">Şi rând pe rând, de-mi place, stârnesc pe drept temei</p>
               <p rend="justify">La toţi bărbaţii groază, iubire la femei.</p>
               <p rend="justify">Pe când purtam pe chipu-mi o frumuseţe rară</p>
               <p rend="justify">Aflară ele-n mine o pradă prea uşoară;</p>
               <p rend="justify">Când mă-ntâlneau pe stradă cădeau ca în extaz;</p>
               <p rend="justify">Murea pe zi o mie zărind al meu obraz.</p>
               <p rend="justify">Prinţese fără număr cereau o întâlnire, Regine-ndrăgostite cerşeau a mea iubire, Negusa şi regina niponă-n visul lor</p>
               <p rend="justify">Oftau la al meu nume, cuprinse de amor.</p>
               <p rend="justify">Din dragoste vreo două sultane-nnebuniră.</p>
               <p rend="justify">Iar alte două-n grabă seraiu-şi părăsiră, încât sultanul însuşi un timp m-a duşmănit.</p>
               <p rend="justify">CLINDOR</p>
               <p rend="justify">Această duşmănie socot că v-a cinstit.</p>
               <p rend="justify">MATAMOR</p>
               <p rend="justify">Ei bine, toate astea îmi stăvileau avântul</p>
               <p rend="justify">Şi-mi reţineau pornirea de-a cuceri pământul, De-altminteri obosisem; şi capăt ca să-i pun, Eu pe Destin trimis-am la Jupiter, să-i spun</p>
               <p rend="justify">C-aş vrea un leac să-mi deie care să stingă dorul</p>
               <p rend="justify">Femeilor aprinse ce îmi cerşeau amorul.</p>
               <p rend="justify">De nu, mânia-mi zboară spre cer, zvârlind scântei, Lui Joe să-i răpească puterea peste zei, Pe trăsnete să-l facă-apoi stăpân pe Marte.</p>
               <p rend="justify">De frica mea, deci Joe n-a mai rămas de-o parte</p>
               <p rend="justify">Şi – fără-a sta pe gânduri – mi-a şi făcut pe plac.</p>
               <p rend="justify">De-atuncea, într-o clipă, de vreau, frumos mă fac.</p>
               <p rend="justify">CLINDOR</p>
               <p rend="justify">Altfel, ce scrisorele ar fi căzut pe mine!</p>
               <p rend="justify">MATAMOR</p>
               <p rend="justify">Să nu primeşti bilete cumva de la oricine!</p>
               <p rend="justify">Afară doar. De mine ce spune? Haide, zi!</p>
               <p rend="justify">CLINDOR</p>
               <p rend="justify">Că pentru inimi, vrajă şi groază ştiţi a fi;</p>
               <p rend="justify">Făgăduinţa voastră o dată-ndeplinită, Nici o zeiţă-n ceruri n-ar fi mai fericită.</p>
               <p rend="justify">MATAMOR</p>
               <p rend="justify">Ascultă! Ştii, pe vremea dé care îţi vorbeam, Zeiţelor divine tot eu le porunceam.</p>
               <p rend="justify">Să-ţi povestesc acuma o stranie-ntâmplare</p>
               <p rend="justify">Ce-a tulburat natura din cap până-n picioare, Atunci ca niciodată. Deci, soarele-ntr-o zi</p>
               <p rend="justify">Nu a mai fost în stare să poată răsări, Şi-acest vizibil astru, el, zeul tuturora, Zadarnic să-l anunţe, chema pe Aurora!</p>
               <p rend="justify">Cătată pretutindeni, la soţul ei Titon, În codrii lui Cefale, în casa lui Memnon, N-a fost chip s-o găsească pe mândra vestitoare</p>
               <p rend="justify">Şi până-n prânz rămas-a deci ziua fără soare.</p>
               <p rend="justify">CLINDOR</p>
               <p rend="justify">Dar unde a luminii regină se afla?</p>
               <p rend="justify">MATAMOR</p>
               <p rend="justify">Îmi oferea iubirea chiar în odaia mea!</p>
               <p rend="justify">Cât timp pierdut zadarnic şi lacrimi risipite!</p>
               <p rend="justify">Căci inima-mi fu rece la multele-i ispite</p>
               <p rend="justify">Şi tot ce cu iubirea-i uşoară-a dobândit, A fost să facă ziuă, precum i-am poruncit.</p>
               <p rend="justify">CLINDOR</p>
               <p rend="justify">Îmi amintesc acuma şi eu de toate-acestea.</p>
               <p rend="justify">Eram atunci în Mexic, unde-am aflat povestea.</p>
               <p rend="justify">Au plâns atunci persanii că zeul le-a pierit</p>
               <p rend="justify">Şi împotriva voastră să murmure-au pornit.</p>
               <p rend="justify">MATAMOR</p>
               <p rend="justify">Aflai şi eu de asta. Le hotărâm pierzania</p>
               <p rend="justify">De nu aveam de lucru pe-atunci în Transilvania, Şi soli cu daruri multe acolo au sosit</p>
               <p rend="justify">Ca să-mi prezinte scuze – şi atunci m-am potolit.</p>
               <p rend="justify">CLINDOR</p>
               <p rend="justify">Frumoasă-i îndurarea când eşti viteaz în viaţă!</p>
               <p rend="justify">MATAMOR</p>
               <p rend="justify">Priveşte, scump prieten, priveşte-această faţă;</p>
               <p rend="justify">Vei recunoaşte-o listă completă de virtuţi.</p>
               <p rend="justify">Din lumea de potrivnici de mine abătuţi</p>
               <p rend="justify">N-a mai rămas o spiţă, li-i ţara părăsită;</p>
               <p rend="justify">Orgoliul fu pricina că viaţa li-i sfârşită.</p>
               <p rend="justify">Cei care-aduc omagii la tot ce am mai bun, Pot să-şi păstreze statul atunci când se supun.</p>
               <p rend="justify">Aici, în Europa, sunt regii cumsecade, Deci eu a lor castele sau târguri nu voi rade.</p>
               <p rend="justify">Îi rabd să guverneze: dar printre africani, Unde-am găsit adesea netrebnici suverani, Distrusu-le-am eu ţara şi vechea-i dinastie;</p>
               <p rend="justify">A lor deserturi vaste îmi stau drept mărturie;</p>
               <p rend="justify">Acele seci nisipuri în care-atâtea-nduri</p>
               <p rend="justify">Sunt urme grăitoare a dreptei mele uri.</p>
               <p rend="justify">CLINDOR</p>
               <p rend="justify">Să revenim acuma la dragoste. Soseşte!</p>
               <p rend="justify">MATAMOR</p>
               <p rend="justify">Acest rival sinistru mereu o însoţeşte.</p>
               <p rend="justify">CLINDOR</p>
               <p rend="justify">Plecaţi?</p>
               <p rend="justify">MATAMOR</p>
               <p rend="justify">Vezi, tinerelul deşi în fond e laş, Când este-n toane rele devine chiar abraş.</p>
               <p rend="justify">Şi mândru că se află cu-această doamnă-aice, E-n stare să mă-nfrunte şi să-mi găsească price.</p>
               <p rend="justify">CLINDOR</p>
               <p rend="justify">Ar fi să-şi cate moartea cu însăşi mâna lui.</p>
               <p rend="justify">MATAMOR</p>
               <p rend="justify">Când sunt frumos, nu-mi place să fac rău nimănui.</p>
               <p rend="justify">CLINDOR</p>
               <p rend="justify">Vă părăsiţi splendoarea, redeveniţi teribil!</p>
               <p rend="justify">MATAMOR</p>
               <p rend="justify">Dar nu-nţelegi că faptul acest ar fi oribil?</p>
               <p rend="justify">Eu nu pot fi teribil pe jumătate doar;</p>
               <p rend="justify">Vrei să-l ucid pe dânsul – şi pe iubita-mi chiar?</p>
               <p rend="justify">Gât timp sunt împreună, să stăm în aşteptare.</p>
               <p rend="justify">CLINDOR</p>
               <p rend="justify">La fel ca vitejia, prudenţa vă e mare.</p>
               <p rend="justify">SCENA 3</p>
               <p rend="justify">Adrasle, Izabela.</p>
               <p rend="justify">ADRASTE</p>
               <p rend="justify">O, de-i aşa, mă paşte un jalnic nenoroc!</p>
               <p rend="justify">Suspin şi sufăr groaznic – şi stau mereu în loc;</p>
               <p rend="justify">Cu toate că mă scurmă o dragoste adâncă</p>
               <p rend="justify">În marea mea iubire voi nu vă-ncredeţi încă.</p>
               <p rend="justify">IZABELA</p>
               <p rend="justify">0, domnul meu, eu nu ştiu de ce mă-nvinuiţi.</p>
               <p rend="justify">Pot inspira iubire – şi cred că mă iubiţi;</p>
               <p rend="justify">Prea limpede mi-aţi spus-o-n suspine arzătoare</p>
               <p rend="justify">Şi chiar de-ar fi în totul să nu le dau crezare, Dacă-i bărbatul sincer, eu gata sunt oricând</p>
               <p rend="justify">Să îi acord favoarea de-a-l crede pe cuvânt.</p>
               <p rend="justify">Vă cer acelaşi lucru; şi pentru a răspunde</p>
               <p rend="justify">Iubirii voastre-aprinse, nimic nu voi ascunde.</p>
               <p rend="justify">Vă rog deci să mă credeţi – şi lucrul e firesc;</p>
               <p rend="justify">Voi mă iubiţi pe mine, dar eu nu vă iubesc.</p>
               <p rend="justify">ADRASTE</p>
               <p rend="justify">0, cât sunteţi de crudă şi ce cuvinte grele!</p>
               <p rend="justify">Aceasta e răsplata atenţiilor mele?</p>
               <p rend="justify">Iubirea-mi credincioasă nu merită alt preţ</p>
               <p rend="justify">Decât pedeapsa crudă a unui lung dispreţ?</p>
               <p rend="justify">IZABELA</p>
               <p rend="justify">Noi lucrului îi spunem precum ni se năzare;</p>
               <p rend="justify">Ce-i spinul pentru mine, e pentru voi o floare;</p>
               <p rend="justify">Şi ce numiţi iubire, credinţă sau plăceri, Eu le numesc prigoană, supliciu şi dureri.</p>
               <p rend="justify">Susţine fiecare credinţa-i cu tărie.</p>
               <p rend="justify">Voi credeţi în iubirea ce îmi purtaţi. Dar mie</p>
               <p rend="justify">Ea-mi pare ucigaşă. Voi credeţi că-i de preţ</p>
               <p rend="justify">Un lucru ce-mi inspiră doar ură şi dispreţ.</p>
               <p rend="justify">ADRASTE</p>
               <p rend="justify">Dispreţul vi-l stârneşle deci sfânta mea iubire</p>
               <p rend="justify">Ge-mi fuse hărăzită de cer drept mântuire.</p>
               <p rend="justify">Da, cerul când venisem pe lume-n prima zi</p>
               <p rend="justify">O inimă îmi dete doar pentru-a vă iubi.</p>
               <p rend="justify">Şi fără-a vă cunoaşte, vă cuprindeam în suflet</p>
               <p rend="justify">De când zvâcnise-n pieptu-mi întâiul meu răsuflet.</p>
               <p rend="justify">Iar când privirii voastre mă dăruiam cândva, Vă-napoiam comoara ce vă aparţinea</p>
               <p rend="justify">Şi care sus în ceruri, vă fuse hărăzită.</p>
               <p rend="justify">IZABELA</p>
               <p rend="justify">Mai bine-ar fi fost alta de cer îmbogăţită;</p>
               <p rend="justify">Să mă iubiţi vi-i soarta, a mea, să vă detest;</p>
               <p rend="justify">Să ne supunem ambii destinului celest.</p>
               <p rend="justify">De altfel şi în ceruri aveţi de ură parte</p>
               <p rend="justify">Şi ispăşiţi pesemne vreun păcat de moarte;</p>
               <p rend="justify">Căci nu există-n lume un zbucium mai cumplit</p>
               <p rend="justify">Decât să-ţi dai iubirea, dar fără-a fi iubit.</p>
               <p rend="justify">ADRASTE</p>
               <p rend="justify">De îmi cunoaşteţi, doamnă, durerca-atât de bine, îmi refuza-veţi mila ce doar mi se cuvine?</p>
               <p rend="justify">IZABELA</p>
               <p rend="justify">Mi-e milă, dimpotrivă şi cu atât mai mult</p>
               <p rend="justify">Cu cât suspinul vostru degeaba îl ascult</p>
               <p rend="justify">Căci tot ce v-ar aduce atâlea suferinţe</p>
               <p rend="justify">E  biata mulţumire a sarbedei credinţe.</p>
               <p rend="justify">ADRASTE</p>
               <p rend="justify">Un tată mă susţine. Şi deci al meu amor</p>
               <p rend="justify">La dânsul va recurge spre-a cere ajutor.</p>
               <p rend="justify">IZABELA</p>
               <p rend="justify">Nu-i calea cea mai dreaptă ce duce pân'la mine.</p>
               <p rend="justify">Cu-aceasta, mai degrabă, vă faceţi de ruşine.</p>
               <p rend="justify">ADRASTE</p>
               <p rend="justify">Sper totuşi că-nainte de-al soarelui apus</p>
               <p rend="justify">Să văd că un părinte voinţa şi-a impus.</p>
               <p rend="justify">IZABELA</p>
               <p rend="justify">Iar eu nutresc speranţa să văd în seara asta</p>
               <p rend="justify">Un amorez ce iarăşi îl va lovi năpasta.</p>
               <p rend="justify">ADRASTE</p>
               <p rend="justify">Asprimea voastră, doamnă, e fără de sfârşit?</p>
               <p rend="justify">IZABELA</p>
               <p rend="justify">Vă rog, vorbiţi cu tata – căci eu m-am plictisit!</p>
               <p rend="justify">ADRASTE</p>
               <p rend="justify">Purtarea voastră rece, cum văd, e regretată</p>
               <p rend="justify">Dar vreţi să vă îndemne voinţa unui tată.</p>
               <p rend="justify">Mă duc la el acuma. Dar jur pe ce-am mai bun</p>
               <p rend="justify">Că doar poruncii voastre eu vreau să mă supun.</p>
               <p rend="justify">IZABELA</p>
               <p rend="justify">N-aveţi decât să mergeţi spre-această ţintă vană.</p>
               <p rend="justify">SCENA 4</p>
               <p rend="justify">Matamor, Izabela, Clindor.</p>
               <p rend="justify">MATAMOR</p>
               <p rend="justify">Ei, ce zici? Cum mă vede, îndată-o ia la goană.</p>
               <p rend="justify">Să-mi lase mie locul n-a pregetat de fel.</p>
               <p rend="justify">IZABELA</p>
               <p rend="justify">Nu-i doar a lui ruşinea, chiar regii fac astfel, De-i drept tot ce se spune de-a voastră vitejie</p>
               <p rend="justify">—  Şi-am auzit atâtea – nu-i simplă vorbărie.</p>
               <p rend="justify">MATAMOR</p>
               <p rend="justify">Puteţi s-o credeţi. Iată dovada: de doriţi, Să vă alegeţi ţara în care să domniţi;</p>
               <p rend="justify">De braţul meu imperii sunt gata să asculte 0 jur pe braţu-mi însuşi; şi asta spune multe!</p>
               <p rend="justify">IZABELA</p>
               <p rend="justify">Nu risipiţi avântul acesta vitejesc;</p>
               <p rend="justify">Doar pe iubirea voastră aş vrea eu să domnesc.</p>
               <p rend="justify">O  singură dorinţă acum spre voi mă nună</p>
               <p rend="justify">Pe-a voastre sentimente aş vrea să fiu stăpână.</p>
               <p rend="justify">MATAMOR</p>
               <p rend="justify">Ca să vedeţi că ele cu totul vă-aparţin, Că-n stăpânirea voastră sunt ele pe deplin, Las orişice pornire de cuceriri deoparte, Las regilor coroana pe capul lor s-o poarte, Am să aleg dintr-înşii un slujitor sau doi</p>
               <p rend="justify">Ce în genunchi să ducă solie către voi.</p>
               <p rend="justify">IZABBLA</p>
               <p rend="justify">Alai de felu-acesta ar face pizmuită 0 viaţă-atât de plină şi-atât de fericită.</p>
               <p rend="justify">Mesajul ce-mi trimite al vostru suflet rar, Mi-l poate aduce dânsul – nu vreau alt emisar.</p>
               <p rend="justify">MATAMOR</p>
               <p rend="justify">Har Domnului, vi-i gândul aşa cum vreau să fie;</p>
               <p rend="justify">Mărirea vi-i povară, precum îmi e şi mie.</p>
               <p rend="justify">O, sceptrele regale nu mă atrag de loc:</p>
               <p rend="justify">O dată cucerite, îmi bat de ele joc.</p>
               <p rend="justify">Prinţese cu duiumul sedus-am; dar stăpână</p>
               <p rend="justify">Pe inima-mi niciuna nu-i demna să rămână.</p>
               <p rend="justify">IZABELA</p>
               <p rend="justify">Doar în privinţa asta m-aş îndoi puţin</p>
               <p rend="justify">Că din a mea pricină cu ele-aţi fost hain, Că nu le-aţi dat un suflet ce mie-mi aparţine!</p>
               <p rend="justify">MATAMOR</p>
               <p rend="justify">(arătând pe Clindor)</p>
               <p rend="justify">Desigur că Montania o ştie foarte bine.</p>
               <p rend="justify">La marile întreceri din China, când m-am dus</p>
               <p rend="justify">Şi ambele prinţese chineze le-am sedus, Ce ţi s-a spus atuncea de marea gelozie</p>
               <p rend="justify">De care-au fost cuprinse, dorind să-mi aparţie?</p>
               <p rend="justify">CLINDOR</p>
               <p rend="justify">De-a voastră nepăsare prinţesele-au murit.</p>
               <p rend="justify">Mă-aflam la Piramide când ştirea mi-a sosit;</p>
               <p rend="justify">Temându-se de-a voastre isprăvi vijelioase, Cairo într-un fluviu de lacrimi se-necase.</p>
               <p rend="justify">Voi tocmai pustiirăţi ţinuturi şi câmpii, Vreo opt giganţi sau zece ucis-aţi într-o zi, Aţi năruit trei lanţuri de munţi şi opt castele, Oraşe, sate, târguri au dispărut şi ele, Lângă Damasc înfrânt-aţi oşteni sute de mii.</p>
               <p rend="justify">MATAMOR</p>
               <p rend="justify">Ce bine ştii tu locuri şi timpuri să reţii!</p>
               <p rend="justify">Eu le uitasem.</p>
               <p rend="justify">IZABELA</p>
               <p rend="justify">Fapte de-aşa frumoasă glorie</p>
               <p rend="justify">Cum pot să vi se şteargă cu totul din memorie?</p>
               <p rend="justify">MATAMOR</p>
               <p rend="justify">Prea plină e de lauri ce-n lupte am cules</p>
               <p rend="justify">Ca s-o încarc cu fapte ce nu au interes.</p>
               <p rend="justify">SCENA 5</p>
               <p rend="justify">Matamor, Izabela, Clindor, un copil de casă.</p>
               <p rend="justify">COPILUL DE CASĂ</p>
               <p rend="justify">Stăpâne.</p>
               <p rend="justify">MATAMOR</p>
               <p rend="justify">Da, vorbeşte!</p>
               <p rend="justify">COPILUL DE CASĂ</p>
               <p rend="justify">Un sol afară-aşteaptă.</p>
               <p rend="justify">MATAMOR</p>
               <p rend="justify">De unde e?</p>
               <p rend="justify">COPILUL DE CASĂ</p>
               <p rend="justify">Regina Islandei îl îndreaptă</p>
               <p rend="justify">Spre voi.</p>
               <p rend="justify">MATAMOR</p>
               <p rend="justify">O, ceruri sfinte, ce mare-i al meu chin!</p>
               <p rend="justify">Să-mi daţi mai multă tihnă şi farmec mai puţin!</p>
               <p rend="justify">Şi faceţi ca-ndelungu-mi dispreţ s-o lămurească.</p>
               <p rend="justify">CLINDOR</p>
               <p rend="justify">(către Izabela)</p>
               <p rend="justify">De dragul vostru-i gata oricând să se jertfească!</p>
               <p rend="justify">IZABELA</p>
               <p rend="justify">N-am nici o îndoială.</p>
               <p rend="justify">CLINDOR</p>
               <p rend="justify">V-a spus-o doar chiar el.</p>
               <p rend="justify">MATAMOR</p>
               <p rend="justify">Zadarnic mă imploră. Nu, nu-i cedez de fel!</p>
               <p rend="justify">I, orice i-ar promite speranţa-amăgitoare, i voi trimite moartea cu ultima-mi scrisoare.</p>
               <p rend="justify">Vă bucuraţi, stăpână şi pentru-un scurt moment</p>
               <p rend="justify">Primiţi a sta de vorbă cu scumpu-mi confident</p>
               <p rend="justify">Ce viaţa mi-o cunoaşte şi poate să vă-arate</p>
               <p rend="justify">Pe cine cucerit-aţi pentru eternitate.</p>
               <p rend="justify">IZABELA</p>
               <p rend="justify">Nu staţi prea multă vreme, curând vă-napoiaţi.</p>
               <p rend="justify">Aşa voi şti cât face amorul ce-mi purtaţi.</p>
               <p rend="justify">SCENA 6</p>
               <p rend="justify">Clindor, Izabela.</p>
               <p rend="justify">CLINDOR</p>
               <p rend="justify">Ca să-i cunoşti meteahna socot că este locul:</p>
               <p rend="justify">Acest copil de casă e-aci spre-a-i face jocul</p>
               <p rend="justify">Şi a vesti într-una pe mândrul Matamor</p>
               <p rend="justify">Că vine-un sol, un consul sau un ambasador.</p>
               <p rend="justify">IZABELA</p>
               <p rend="justify">Mai mult decât ar crede, povestea-i oportună:</p>
               <p rend="justify">Mă scapă de-un zănatic – şi iată-ne-mpreună.</p>
               <p rend="justify">CLINDOR</p>
               <p rend="justify">Aceste scumpe vorbe aprind amorul meu.</p>
               <p rend="justify">Voi folosi prilejul ce l-am dorit mereu.</p>
               <p rend="justify">IZABELA</p>
               <p rend="justify">Să-mi zici că.?</p>
               <p rend="justify">CLINDOR</p>
               <p rend="justify">Izabela îmi e nespus de dragă, Şi sunt cu trup şi suflet al ei o viaţă-ntreagă, Că.</p>
               <p rend="justify">IZABELA</p>
               <p rend="justify">Lasă aste vorbe; la ce bun să le-ascult?</p>
               <p rend="justify">Le ştiu şi cred în ele; ce poţi dori mai mult?</p>
               <p rend="justify">Ai fost aici: respins-am coroană şi mărire, Ţi-am alungat rivalul. Deci vezi că-ţi port iubire</p>
               <p rend="justify">Doar când amoru-i searbăd te-ndeamnă să alinţi</p>
               <p rend="justify">Cu vorbe inutile şi vagi făgăduinţi.</p>
               <p rend="justify">Ni se-ntâlnesc doar ochii – şi iată fericirea.</p>
               <p rend="justify">Ce pot să spună vorbe mai mult decât privirea?</p>
               <p rend="justify">CLINDOR</p>
               <p rend="justify">O, Doamne! Ce miracol că asprul meu destin îmi dăruie norocul unui amor deplin!</p>
               <p rend="justify">De-asprimea unui tată am fost gonit de-acasă, Sărac, fără prieteni; o soartă nemiloasă</p>
               <p rend="justify">La îngâmfatu-acesta făcu să fiu lacheu, Să-l măgulesc şi toana să i-o îndur mereu;</p>
               <p rend="justify">Această stare tristă ce viaţa-mi hărăzeşte</p>
               <p rend="justify">Nu pare să-ţi displacă, nici nu te stinghereşte!</p>
               <p rend="justify">Iar toată bogăţia unui rival semeţ</p>
               <p rend="justify">Te lasă totuşi rece; pe-amorul meu pui preţ!</p>
               <p rend="justify">IZABELA</p>
               <p rend="justify">Ales-am cum e bine. O dragoste curată</p>
               <p rend="justify">De cel ce o atrage se simte doar legată.</p>
               <p rend="justify">Când urmăreşti avere, în rang să faci un salt, Iubirea-i mercantilă şi scopul nu-i înalt.</p>
               <p rend="justify">Acest amestec josnic mânjeşte şi apasă</p>
               <p rend="justify">Dorinţa zămislită de-o inimă aleasă.</p>
               <p rend="justify">Eu ştiu că altu-i gândul nutrit de tatăl meu</p>
               <p rend="justify">Şi că se va opune să-mi fac norocul eu.</p>
               <p rend="justify">Dar dragostea prea-mi puse pe suflet stăpânire</p>
               <p rend="justify">Ca să-mi ascult părinţii şi nu a mea iubire.</p>
               <p rend="justify">Puternic este tata, dar dragostea mai mult;</p>
               <p rend="justify">El mi-a ales o cale; eu inima-mi ascult.</p>
               <p rend="justify">CLINDOR</p>
               <p rend="justify">Deşi mă simt nevrednic de gândurile tale.</p>
               <p rend="justify">IZABELA</p>
               <p rend="justify">O, iată nedoritul! Îi voi pleca din cale.</p>
               <p rend="justify">SCENA 7</p>
               <p rend="justify">Adraste, Clindor</p>
               <p rend="justify">ADRASTE</p>
               <p rend="justify">Ah, cât eşti de ferice, iar eu năpăstuit!</p>
               <p rend="justify">Iubita-mi te doreşte, de mine a fugit.</p>
               <p rend="justify">Prezenţa dumitale nu pare să-i displacă</p>
               <p rend="justify">Eu doar apar o clipă şi ea de-ndată pleacă.</p>
               <p rend="justify">CLINDOR</p>
               <p rend="justify">N-a bănuit, pesemne, că veţi veni aci.</p>
               <p rend="justify">Sătulă să mă-asculte, acum mă părăsi.</p>
               <p rend="justify">ADRASTE</p>
               <p rend="justify">Sătulă să te-asculte? Prea veselă ţi-e firea</p>
               <p rend="justify">Şi prea spirituală îţi este convorbirea!</p>
               <p rend="justify">Dar ce-i spuseseşi oare încât s-a plictisit?</p>
               <p rend="justify">CLINDOR</p>
               <p rend="justify">Mereu aceleaşi lucruri, uşor de-nchipuit:</p>
               <p rend="justify">Tot ce stăpânu-ndrugă, isprăvile-i faimoase, Şi faptele-i de arme şi cele amoroase.</p>
               <p rend="justify">ADRASTE</p>
               <p rend="justify">Ai vrea să-mi faci un bine? Pe dumneata, pe el</p>
               <p rend="justify">Să fiu gelos vreodată nu aş putea de fel.</p>
               <p rend="justify">Dar dacă nu-l poţi face mai potolit să fie, îndreaptă-n altă parte absurda-i nebunie.</p>
               <p rend="justify">CLINDOR</p>
               <p rend="justify">Nu-i cazul să vă temeţi. A sale născociri</p>
               <p rend="justify">Vorbesc mereu de moarte, mereu de pustiiri, Bătăi, zdrobiri, înfrângeri, vor lumea să distrugă.</p>
               <p rend="justify">ADRASTE</p>
               <p rend="justify">Cum văd, eşti om de lume – şi totuşi doar o slugă.</p>
               <p rend="justify">Nu cred că fără ţintă serveşti un îngâmfat</p>
               <p rend="justify">Ce-i mai nebun ca însuşi discursu-i deslânat.</p>
               <p rend="justify">Oricum ar fi, spre dânsa când paşi-ţi se îndreaptă, O simt mereu cu mine mai crudă, mai nedreaptă.</p>
               <p rend="justify">Ori îl serveşti pe altul, ori eşti aşa semeţ încât nutreşti în suflet un vis prea îndrăzneţ.</p>
               <p rend="justify">Eu te socot capabil de multă dibăcie.</p>
               <p rend="justify">Deci, Matamor aiurea să-şi cate o soţie, Sau, dacă nu renunţă la legătura sa, Să-i fie altul solul, nu însă dumneata.</p>
               <p rend="justify">Eu ştiu că, pân'la urmă, voinţa unui tată</p>
               <p rend="justify">Ce mă cunoaşte bine, puterea îşi arată.</p>
               <p rend="justify">Ci slobozeşte-mi gândul de griji atât de mici, Iar de ţi-e dragă viaţa, să nu mai calci pe-aici!</p>
               <p rend="justify">De te mai prind vreodată că mi-ai ieşit în cale, Ştiu ce să fac cu oameni de teapa dumitale.</p>
               <p rend="justify">CLINDOR</p>
               <p rend="justify">Pot oare-amorul vostru să-l tulbur oarecum?</p>
               <p rend="justify">ADRASTE</p>
               <p rend="justify">Dacă mai spui o vorbă te-nvăţ eu minte-acum!</p>
               <p rend="justify">Am terminat! Hai, du-te!</p>
               <p rend="justify">CLINDOR</p>
               <p rend="justify">O mică supărare</p>
               <p rend="justify">Nu-ndreptăţcşle-asemeni cuvinte jignitoare.</p>
               <p rend="justify">Căci dacă n-a vrut cerul ca să mă nască prinţ, Mi-a dăruit curajul şi al onoarei simţ;</p>
               <p rend="justify">Eu ştiu să dau, de-i cazul, răsplată după plată.</p>
               <p rend="justify">ADRASTE</p>
               <p rend="justify">Ce spui? E-ameninţare?</p>
               <p rend="justify">CLINDOR</p>
               <p rend="justify">Din contra, plec îndată.</p>
               <p rend="justify">Din astfel de purtare nimic n-aţi folosit.</p>
               <p rend="justify">Dar pentru-a face zarvă nu-i locul nimerit.</p>
               <p rend="justify">SCENA 8</p>
               <p rend="justify">Adrasle, Liza.</p>
               <p rend="justify">ADRASTE</p>
               <p rend="justify">Această secătură obraznică mă-nfruntă.</p>
               <p rend="justify">LIZA</p>
               <p rend="justify">Vă e cuprinsă mintea cumva de-o boală cruntă?</p>
               <p rend="justify">ADRASTE</p>
               <p rend="justify">Cum? Mintea mea?</p>
               <p rend="justify">LIZA</p>
               <p rend="justify">Desigur, dacă sunteţi gelos</p>
               <p rend="justify">Pe sluga ponosită a unui caraghios!</p>
               <p rend="justify">ADRASTE</p>
               <p rend="justify">Ştiu cine-i Izabela – şi mă cunosc pe mine.</p>
               <p rend="justify">Nu poate să-mi ia locul pe lângă ea. Oricine.</p>
               <p rend="justify">Dar nu pot sta deoparte şi sânge rău să-mi fac</p>
               <p rend="justify">Văzând că stau de vorbă şi că, vădit, se plac.</p>
               <p rend="justify">LIZA</p>
               <p rend="justify">Negaţi – dar, cum se vede, vi-i teamă totodată.</p>
               <p rend="justify">ADRAŞTE</p>
               <p rend="justify">Poţi socoti că ciuda mi-e neîntemeiată, Că am sau n-am dreptate cumva să-i bănuiesc.</p>
               <p rend="justify">Eu l-am gonit de-aicea, ca să mă liniştesc.</p>
               <p rend="justify">De fapt ce e?</p>
               <p rend="justify">LIZA</p>
               <p rend="justify">Aş spune, de nu-mi găsiţi vreo vină, Că Izabela numai pentru Clindor suspină.</p>
               <p rend="justify">ADRASTE</p>
               <p rend="justify">Ce tot vorbeşti tu, Liza?</p>
               <p rend="justify">LIZA</p>
               <p rend="justify">Că ea îl poartă-n gând, Şi-o dragoste ca asta n-a existat nicicând, Că au aceleaşi doruri, că se iubesc pe viaţă.</p>
               <p rend="justify">ADRASTE</p>
               <p rend="justify">Frumoasa mea ingrată care mă minţi în faţă, Cum îndrăzneşti în locu-mi să-ţi placă un slugoi?</p>
               <p rend="justify">LIZA</p>
               <p rend="justify">Rivalul vostru mândru se crede om de soi.</p>
               <p rend="justify">Să nu v-ascund nimica, vă spun ce-mi zise mie:</p>
               <p rend="justify">El spune că e nobil, bogat.</p>
               <p rend="justify">ADRASTE</p>
               <p rend="justify">Ce-obrăznicie!</p>
               <p rend="justify">LIZA</p>
               <p rend="justify">Fugind de-asprimea unui părinte-autoritar, 0 vreme el prin lume a tot umblat hoinar;</p>
               <p rend="justify">Şi, fie-apoi din lipsă de bani sau din capriciu, La fanfaronul ăsta intrat-a în serviciu.</p>
               <p rend="justify">Şi sub cuvânt că-ajută un amorez hai-hui, Ştiu prin şiretlicuri să-şi facă jocul lui.</p>
               <p rend="justify">Şi să cuprindă-n mreje o biată-ncrezătoare încât amorul vostru să-l calce în picioare;</p>
               <p rend="justify">Vorbiţi cu-al ei părinte. Desigur că va şti</p>
               <p rend="justify">Să-i redeştepte simţul filialei datorii.</p>
               <p rend="justify">ADRASTE</p>
               <p rend="justify">II întâlnii acuma. Şi-mi spuse încă-o dată</p>
               <p rend="justify">Că-atâta stăruinţă va merita răsplată, Şi bune rezultate curând se vor vedea.</p>
               <p rend="justify">Dar uite, un serviciu să-mi faci cred c-ai putea.</p>
               <p rend="justify">LIZA</p>
               <p rend="justify">Orice-am să pot voi face, de-mi cereţi ajutorul.</p>
               <p rend="justify">ADRASTE</p>
               <p rend="justify">Putea-vei face astfel, să le surprind amorul?</p>
               <p rend="justify">LIZA</p>
               <p rend="justify">Nimic nu e mai lesne. Deseară, de doriţi.</p>
               <p rend="justify">ADRASTE</p>
               <p rend="justify">Te las. Dar vezi să fie aşa cum îmi promiţi; (îi dă un diamant.)</p>
               <p rend="justify">O  mică-atenţiune primeşte de la mine.</p>
               <p rend="justify">LIZA</p>
               <p rend="justify">Să-l scuturaţi pe tânăr cât veţi putea mai bine.</p>
               <p rend="justify">ADRASTE</p>
               <p rend="justify">N-ai grijă, sub povara sub care-l voi trudi</p>
               <p rend="justify">Va duce beţe-n spate cât poate prididi.</p>
               <p rend="justify">SCENA 9</p>
               <p rend="justify">LIZA</p>
               <p rend="justify">(singură)</p>
               <p rend="justify">Clindor, fudulul, crede partida câştigată, Dar va primi la vreme pedeapsa meritată:</p>
               <p rend="justify">El mi-a respins amorul, se crede semizeu</p>
               <p rend="justify">Şi vrea să-atragă fete ce nu-s pentru-un lacheu.</p>
               <p rend="justify">Să-mi dea o sărutare, el cinstea n-o să-mi facă.</p>
               <p rend="justify">Îi trebuie cucoane, doar ele să-i mai placă, De sunt eu servitoare, el e valet – şi-atât.</p>
               <p rend="justify">I-o fi frumos obrazul, al meu nu-i mai urât.</p>
               <p rend="justify">Susţine că e nobil, bogat. Să râd îmi vine.</p>
               <p rend="justify">Departe de-a sa ţară o poate spune-oricine.</p>
               <p rend="justify">E treaba lui. Deseară, de-l prind se va vedea</p>
               <p rend="justify">Cum, sub ciomag, nobleţea şi-averea-i vor juca.</p>
               <p rend="justify">SCENA 10</p>
               <p rend="justify">Alcandru, Pridamant.</p>
               <p rend="justify">ALCANDRU</p>
               <p rend="justify">Ţi-i frică?</p>
               <p rend="justify">PRIDAMANT</p>
               <p rend="justify">Mă-nspăimântă grozav ameninţarea.</p>
               <p rend="justify">ALCANDRU</p>
               <p rend="justify">Prea îl iubeşte Liza spre a-i dori pierzarea.</p>
               <p rend="justify">PRIDAMANT</p>
               <p rend="justify">Ea vrea să pedepsească purtarea lui Clinelor.</p>
               <p rend="justify">ALCANDRU</p>
               <p rend="justify">N-ai teamă. 0 transformă aprinsul ei amor.</p>
               <p rend="justify">ACTUL III</p>
               <p rend="justify">SCENA 1</p>
               <p rend="justify">Gerante, Izabela.</p>
               <p rend="justify">GERONTE</p>
               <p rend="justify">Crezi că oftări şi lacrimi pot inima să-mi sfarme?</p>
               <p rend="justify">Pentru-a-mi zdrobi voinţa sunt slabe-aceste arme.</p>
               <p rend="justify">Deşi e al meu suflet mâhnit de-atâta chin, De minte el ascultă – şi nu de-al tău suspin.</p>
               <p rend="justify">Eu ştiu cu mult mai bine ce-ţi trebuieşte ţie;</p>
               <p rend="justify">Dispreţuieşti pe-Adraste fiindcă-mi place mie.</p>
               <p rend="justify">Deoarece, ca tată, să-l iei de soţ te-ndemn, Orgoliul tău te face să-l socoteşti nedemn.</p>
               <p rend="justify">Ce îi lipseşte oare? Curaj? Blazon? Avere?</p>
               <p rend="justify">Nu este om de spirit? Displace la vedere?</p>
               <p rend="justify">Prea bun e pentru tine.</p>
               <p rend="justify">IZABELA</p>
               <p rend="justify">Eu ştiu că-i om perfect, Că cinstea ce mi-o face se cade s-o respect.</p>
               <p rend="justify">Dar totuşi să-mi îngădui – de nu-i cu supărare –</p>
               <p rend="justify">Doar câteva cuvinte să spun în apărare.</p>
               <p rend="justify">Eu simt imboldul tainic ce nu-l pot denumi</p>
               <p rend="justify">De a-l stima pe-Adraste, dar nu şi de-a-l iubi.</p>
               <p rend="justify">Porniri ce vin din ceruri, de noi neînţelese, Ne-ndreaptă împotriva a tot ce vrem, adese, Şi nu ne dau putinţa un tată să-ascultăm</p>
               <p rend="justify">Când pentru noi alege un soţ ce-l detestăm.</p>
               <p rend="justify">Dar inimile care pe lume sunt unite</p>
               <p rend="justify">Au fost de mult în ceruri iubirii hărăzite.</p>
               <p rend="justify">Iar dacă nu ţii seama de aceste tainici legi, Nu vei putea o viaţă de alta să o legi.</p>
               <p rend="justify">Călcând a providenţei orânduiri fatale</p>
               <p rend="justify">Aduci injurii grele înţelepciunii sale.</p>
               <p rend="justify">Ar fi o răzvrătire: dezastre s-ar ivi, Mânia providenţei prea aspru ar lovi.</p>
               <p rend="justify">GERONTE</p>
               <p rend="justify">Obraznică! Asemeni poveşti îmi spui tu mie?</p>
               <p rend="justify">Ce dascăli te-nvăţară aşa filosofie?</p>
               <p rend="justify">Vei fi ştiind tu multe. Dar orişicâte-ai şti, Să-mi desfăşor puterea tu nu mă vei opri.</p>
               <p rend="justify">De te îndeamnă cerul la ură, Isabela, Tot cerul te îndeamnă spre căpitanu-acela?</p>
               <p rend="justify">De-acest pretins războinic vrei viaţa să ţi-o legi?</p>
               <p rend="justify">El ţi-a impus puterea-i ca omenirii-ntregi?</p>
               <p rend="justify">Crezi că zăludul ăsta e-o cinste pentru mine?</p>
               <p rend="justify">IZABELA</p>
               <p rend="justify">Cu fata dumitale te poţi purta mai bine!</p>
               <p rend="justify">GERONTE</p>
               <p rend="justify">Atunci ce te îndeamnă să nu mă-asculţi de loc?</p>
               <p rend="justify">IZABELA</p>
               <p rend="justify">E  fericirea toată şi liniştea-mi în joc.</p>
               <p rend="justify">Tu zici că-i fericită această căsnicie;</p>
               <p rend="justify">Un iad ar fi, te-asigur, de mi-ai impune-o mie.</p>
               <p rend="justify">GERONTE</p>
               <p rend="justify">Sunt fete mai frumoase ca tine, ce-ar dori</p>
               <p rend="justify">Un iad de felu-acesta, de li s-ar oferi!</p>
               <p rend="justify">La urma urmei, asta-i! Te vei pleca şi gata!</p>
               <p rend="justify">IZABELA</p>
               <p rend="justify">La altă încercare te rog supune-ţi fata.</p>
               <p rend="justify">GERONTE</p>
               <p rend="justify">Când zic „voiesc", ajunge! Şi nu aştept răspuns.</p>
               <p rend="justify">Şi du-te! Am credinţa că-am discutat de-ajuns.</p>
               <p rend="justify">SCENA 2</p>
               <p rend="justify">GERONTE</p>
               <p rend="justify">Au tinerii de astăzi o stranie manie!</p>
               <p rend="justify">A  bunei creşteri reguli le par o tiranie</p>
               <p rend="justify">Şi fără de putere e dreptul cel mai sfânt</p>
               <p rend="justify">Când dă peste-un orgoliu atât de neînfrânt.</p>
               <p rend="justify">Zi-i sexul slab şi pace! Pornit să contrazică</p>
               <p rend="justify">A  noastră stăpânire n-o rabdă nici de frică; în dragoste îi mână doar toanele – atât</p>
               <p rend="justify">Şi nu se sinchiseşte de tot ce-am hotărât.</p>
               <p rend="justify">Să-ţi scoţi din cap tu, oarbă copilă fără minte, Că răzvrătirea-ţi toantă va-nvinge-al tău părinte.</p>
               <p rend="justify">Dar ce, nebunu-acesta iar mă va plictisi?</p>
               <p rend="justify">Prin forţă sau tertipuri am să-l gonesc de-aci.</p>
               <p rend="justify">SCENA 3</p>
               <p rend="justify">Geronte, Matamor, ClindoTMATAMOR</p>
               <p rend="justify">(lui Clindor)</p>
               <p rend="justify">Nu-ţi face oare milă mult zbuciumata-mi viaţă?</p>
               <p rend="justify">Vizirul încă-o dată de mine se agaţă;</p>
               <p rend="justify">Şi Han-Tătar, de altfel, mă cheamă-ntr-ajutor;</p>
               <p rend="justify">Narsinga şi Calcutta de-asemenea mă vor.</p>
               <p rend="justify">De-accept, ar fi nevoie de patru inşi ca mine!</p>
               <p rend="justify">CLINDOR</p>
               <p rend="justify">Lăsaţi-i să se bată, eu cred că e mai bine.</p>
               <p rend="justify">Păcat de pumnii voştri biruitori şi grei</p>
               <p rend="justify">Să sprijine pe unul îngelozind alţi trei.</p>
               <p rend="justify">MATAMOR</p>
               <p rend="justify">Că bine zici; ajunge cu-a mea mărinimie;</p>
               <p rend="justify">Doar dragostea îmi place când iscă gelozie.</p>
               <p rend="justify">(Lui Geronte.)</p>
               <p rend="justify">Vai, domnule, iertare, dar nu v-am observat.</p>
               <p rend="justify">Eraţi atât de-aproape şi nu v-am salutat.</p>
               <p rend="justify">Dar ce priviri sunt astea? Citesc durerea-n ele.</p>
               <p rend="justify">Ci unde vi-s duşmanii să-i tai în bucăţele?</p>
               <p rend="justify">GERONTE</p>
               <p rend="justify">Să-l proslăvim pe Domnul, duşmani nu am de fel.</p>
               <p rend="justify">MATAMOR</p>
               <p rend="justify">Eu i-am supus cu braţu-mi; să-l proslăviţi pe el.</p>
               <p rend="justify">GERONTE</p>
               <p rend="justify">Nu-mi fuse cunoscută această fericire!</p>
               <p rend="justify">MATAMOR</p>
               <p rend="justify">De când se ştie-n lume că eu vă port iubire, Murit-au toţi de frică – sau nu-ndrăznesc nimic.</p>
               <p rend="justify">GERONTE</p>
               <p rend="justify">Prin alte părţi mai bine te-arată-aşa voinic!</p>
               <p rend="justify">Dar cum tânjeşte braţul cel vajnic ca un tunet în lume când vuieşte al luptelor răsunet?</p>
               <p rend="justify">Şi cum rămâne faima cu care te mândreşti, De vrei doar în oraşe pe străzi să hoinăreşti?</p>
               <p rend="justify">Se spune că te lauzi, că falsă-ţi este slava, Că doar îţi târâi spada – şi asta ţi-i isprava.</p>
               <p rend="justify">MATAMOR</p>
               <p rend="justify">Afurisită soartă! E foarte-adevărat;</p>
               <p rend="justify">Dar cum să plec de-aicea când sunt întemniţat?</p>
               <p rend="justify">Privirea Izabelei cu vraja ei mă-opreşte</p>
               <p rend="justify">Să merg din nou la luptă – şi inima-mi răpeşte.</p>
               <p rend="justify">GERONTE</p>
               <p rend="justify">De este Izabela ce te reţine-aci</p>
               <p rend="justify">Te pregăteşte-n grabă. În voie poţi porni;</p>
               <p rend="justify">Să nu ai nici o grijă. Ea n-o să-ţi aparţină.</p>
               <p rend="justify">MATAMOR</p>
               <p rend="justify">La naiba! Ce tot spuneţi? Eu vreau s-o fac regină</p>
               <p rend="justify">GERONTE</p>
               <p rend="justify">Nu-mi arde-ntotdeauna să fac atâta haz</p>
               <p rend="justify">De biata nerozie a unui fals viteaz.</p>
               <p rend="justify">Prostia se suportă când nu e repetată!</p>
               <p rend="justify">Pe scurt, alege-ţi altă regină adorată.</p>
               <p rend="justify">De te mai prind vreodată, îţi jur pe zeii sfinţi.</p>
               <p rend="justify">MATAMOR</p>
               <p rend="justify">Ca să-mi vorbească astfel, şi-o fi ieşit din minţi.</p>
               <p rend="justify">Fiinţă neferice! Când al meu nume zboară</p>
               <p rend="justify">Prin lume, fug sultanii şi dracii se-nfioară.</p>
               <p rend="justify">O clipă mi-ar ajunge ca să te nimicesc!</p>
               <p rend="justify">GERONTE</p>
               <p rend="justify">Eu am valeţi acasă, şi, când le poruncesc, Deşi ei nu bravează, sunt orişicând în stare</p>
               <p rend="justify">Cu pumnul să răspundă la toanta-ţi îngâmfare.</p>
               <p rend="justify">MATAMOR</p>
               <p rend="justify">(lui Clinilor)</p>
               <p rend="justify">Să-i spui tot ce făcut-am din est şi până-n vest.</p>
               <p rend="justify">GERONTE</p>
               <p rend="justify">Te-ar prinde mult mai bine de-ai vrea să fii modest</p>
               <p rend="justify">Eu nu sunt dintr-aceia ce te urăsc. Dar poate</p>
               <p rend="justify">Mi-e sângele cam iute – şi slugi am devotate.</p>
               <p rend="justify">SCENA 4</p>
               <p rend="justify">Malamor, Clindor.</p>
               <p rend="justify">MATAMOR</p>
               <p rend="justify">Respect de-a mea iubită, tu scrupul fără leac, Tiran al spadei mele! Ce mă sileşti să fac?</p>
               <p rend="justify">De ce-am avut. În faţă nu duşmani, ci un tată, Ca fără să te supăr, să-i fi zdrobit pe dată?</p>
               <p rend="justify">Bătrână arătare, tu, drac împieliţat, A iadului tălpoaie cu chipu-ţi blestemat, Cutezi să mă ameninţi, să-alungi un om ca mine</p>
               <p rend="justify">Cu care regii lumii vor să se aibă bine!</p>
               <p rend="justify">CLINDOR</p>
               <p rend="justify">În lipsa lui de-acasă puteţi, oricând poftiţi, Râzându-vă de dânsul, iubitei să-i vorbiţi.</p>
               <p rend="justify">MATAMOR</p>
               <p rend="justify">Ehei, valeţii ăştia. Le ştiu obrăznicia!</p>
               <p rend="justify">CLINDOR</p>
               <p rend="justify">Cu spada voastră-n mână le potoliţi mânia.</p>
               <p rend="justify">MATAMOR</p>
               <p rend="justify">Scânteile ce-aruncă din teacă de o scot, Dau foc la-ntreaga casă. Vezi bine că nu pot!</p>
               <p rend="justify">S-ar mistui pe dată şi ţigle şi burlane, Ar arde bârne, scânduri, pervazuri şi olane, Şi pietrele de boltă şi grinzi şi uşiori</p>
               <p rend="justify">Traverse şi proptele, grilajuri, căpriori, Şi uşi, zăvoare, broaşte, filiere şi vopsele, Peroane, săli şi poduri şi tot ce e în ele, Şi sticla, plumbul, fierul ca nişte luminări, Şi pivniţe şi puţuri şi curţi, terase, scări.</p>
               <p rend="justify">Ce jalnice privelişti ar provoca pojarul</p>
               <p rend="justify">Şi-ar stinge-apoi iubitei din inimă tot jarul!</p>
               <p rend="justify">Vorbeşte-i tu, căci nu eşti, ca mine, un viteaz</p>
               <p rend="justify">Şi-ai pedepsi mai dulce pe cei fără obraz.</p>
               <p rend="justify">CLINDOR</p>
               <p rend="justify">E greu!</p>
               <p rend="justify">MATAMOR</p>
               <p rend="justify">Te las, căci uşa se va deschide-ndată</p>
               <p rend="justify">Şi va sări^la mine a slugărimii gloată.</p>
               <p rend="justify">SCENA 5</p>
               <p rend="justify">Clinilor, Liza.</p>
               <p rend="justify">CLINDOR</p>
               <p rend="justify">(singur)</p>
               <p rend="justify">Peste poltronii lumii e rege-acest fricos, 0 umbră sau o frunză îl face sperios.</p>
               <p rend="justify">Un biet bătrân 'l-insultă, o fată îl goneşte</p>
               <p rend="justify">I-e frică de bătaie şi fuge iepureşte.</p>
               <p rend="justify">(Intră Liza.)</p>
               <p rend="justify">Vai, Liza, cum se poate ca dulcele-ţi obraz, Să sperie pe omul cu suflet de viteaz, Eroul fără seamăn, cel căpitan de vază</p>
               <p rend="justify">Ce-atâţia regi doboară, regine captivează?</p>
               <p rend="justify">LIZA</p>
               <p rend="justify">N-am farmec. Alte chipuri chiar de departe plac.</p>
               <p rend="justify">Al meu şi de aproape alungă. Ce să-i fac?</p>
               <p rend="justify">CLINDOR</p>
               <p rend="justify">Alungă doar nebunii, cuminţii-i cucereşte.</p>
               <p rend="justify">Obraz cum ai tu, Liza, mai rar se întâlneşte.</p>
               <p rend="justify">Iar cel ce te adoră nu-i chiar nesocotit;</p>
               <p rend="justify">Fiinţă mai drăguţă nicicând n-am întâlnit.</p>
               <p rend="justify">Deşi-ţi cam râzi de oameni, eşti nostimă, eşti vie, Dibace, subţirică, ai talie mlădie, Ţi-s ochii dulci, ai tenul ca doi bujori aprinşi.</p>
               <p rend="justify">Sunt grosolani bărbaţii ce nu se lasă prinşi.</p>
               <p rend="justify">LIZA</p>
               <p rend="justify">De când îţi par frumoasă? Tu ai uitat, anume</p>
               <p rend="justify">Că nu sunt Izabela, ci Liza e-al meu nume?</p>
               <p rend="justify">CLINDOR</p>
               <p rend="justify">Sunteţi de o potrivă pe placul meu. Ador</p>
               <p rend="justify">Averea ei – şi-al Lizei obraz fermecător.</p>
               <p rend="justify">LIZA</p>
               <p rend="justify">Te cam întreci; ajungă-ţi o singură favoare.</p>
               <p rend="justify">În faţa bogăţiei obrazul meu dispare.</p>
               <p rend="justify">CLINDOn</p>
               <p rend="justify">Oricât o fac să creadă că sincer o iubesc, Să ştii că nu pe dânsa, pe tine te-ndrăgesc.</p>
               <p rend="justify">Amor şi căsnicie diferă foarte tare, Căci unul vrea plăcerea, cealaltă bună-stare.</p>
               <p rend="justify">Tu n-ai nici o leţcaie, eu sunt un biet. Calic;</p>
               <p rend="justify">Nimicul nu se-mpacă de loc cu alt nimic;</p>
               <p rend="justify">Şi-n ciuda încântării pe care-o dă iubirea</p>
               <p rend="justify">Celor săraci le este prea scurtă fericirea.</p>
               <p rend="justify">Eu cat în altă parte să scap de nenoroc;</p>
               <p rend="justify">Dar când te văd pe tine simt că mă arde-un foc, Şi scot suspine crude din inima mea frântă, Silită să renunţe la dorul ce-o frămânlă.</p>
               <p rend="justify">Mă simt vrăjit când calde priviri îmi dăruieşti.</p>
               <p rend="justify">Cât te-aş iubi de tare de-ar fi doar să iubeşti!</p>
               <p rend="justify">Şi mult ai fi pe placu-mi, de-ar fi de-ajuns ce place!</p>
               <p rend="justify">LIZA</p>
               <p rend="justify">Dac-ai tăcea, te-asigur că mult mai bine-ai face, Şi poate-ar fi cuminte un timp să zăboveşti</p>
               <p rend="justify">Decât cu sânge rece iubirea s-o jertfeşti.</p>
               <p rend="justify">Ah, ce noroc pe mine! Ce amorez cuminte!</p>
               <p rend="justify">Din milă nu cutează măcar să mă alinte, Şi spre partide bune îndreaptă ghidul său</p>
               <p rend="justify">Doar ca să mă ferească de un destin prea rău!</p>
               <p rend="justify">Aşa mărinimie n-o voi uita prea iute.</p>
               <p rend="justify">Fă-ţi vizitele-n voie. Ci lasă-mă şi du-te!</p>
               <p rend="justify">CLINDOR</p>
               <p rend="justify">Aş sta mereu cu tine, căci tu doar mi-eşti pe plac!</p>
               <p rend="justify">LIZA</p>
               <p rend="justify">Stăpâna mea te-aşteaptă, e singură-n iatac.</p>
               <p rend="justify">CLINDOR</p>
               <p rend="justify">De ce m-alungi tu, Liza?</p>
               <p rend="justify">LIZA</p>
               <p rend="justify">Eu? Te trimit la locul</p>
               <p rend="justify">Unde te-aşteaptă-accea ce-ţi poate da norocul.</p>
               <p rend="justify">CLINDOR</p>
               <p rend="justify">Mi-eşti dragă chiar atuncea când îmi arăţi dispreţ!</p>
               <p rend="justify">LIZA</p>
               <p rend="justify">Nu pierde timpul, du-te, căci timpul e de preţ.</p>
               <p rend="justify">Hai, du-te!</p>
               <p rend="justify">CLINDOR</p>
               <p rend="justify">Aminteşte-ţi că alta de mă-mbie.</p>
               <p rend="justify">LIZA</p>
               <p rend="justify">E  doar că-ţi este teamă de-a noastră sărăcie.</p>
               <p rend="justify">Ţi-am spus-o doar, sunt lucruri ce nu le uit de loc.</p>
               <p rend="justify">CLINDOR</p>
               <p rend="justify">Atât de mult îmi place bătaia ta de joc</p>
               <p rend="justify">Că dorul meu de tine devine tot mai mare.</p>
               <p rend="justify">Adio! Plec. Altminteri mă-ndrăgostesc prea tare.</p>
               <p rend="justify">SCENA 6</p>
               <p rend="justify">LIZA</p>
               <p rend="justify">Făţarnicul! Mă place şi dânsul în sfârşit, Dar cum se mai preface că este-ndrăgostit!</p>
               <p rend="justify">De-amorul meu ce-i pasă? Sunt pentru el o joacă</p>
               <p rend="justify">Şi mă iubeşte-n glumă ea timpul să-i mai treacă.</p>
               <p rend="justify">Lipsindu-mă de-amorul ce mi se cuvenea, Se jură că m-adoră şi totuşi nu mă vrea.</p>
               <p rend="justify">Iubeşte-le pe toate şi inima ţi-o-mparte;</p>
               <p rend="justify">Ibovnice sau soaţe să ai de ele parte</p>
               <p rend="justify">Şi lasă-ţi interesul să-mpace al tău dor;</p>
               <p rend="justify">Să nu crezi că pe una din noi o-nşeli uşor.</p>
               <p rend="justify">Pentru-un amor pe zestre e prea sus Izabela</p>
               <p rend="justify">Şi eu mă cred prea bună pentru amoru-acela</p>
               <p rend="justify">Vândut po bani. Ca tine, la rându-mi am glumit</p>
               <p rend="justify">Ca să nu bagi de seamă ce tare m-ai jignit.</p>
               <p rend="justify">Un om nu se fereşte cât timp nimic nu ştie.</p>
               <p rend="justify">Şi mă răzbun mai lesne de-ascund a mea mânie;</p>
               <p rend="justify">Blândeţea-mi prefăcută o cursă ţi-a întins</p>
               <p rend="justify">În care te vei prinde, sub ochii mei, învins.</p>
               <p rend="justify">Dar stai! Cu ce purtarea ţi-ar fi ea vinovată?</p>
               <p rend="justify">E  vrednic de pedeapsă cel ce norocu-şi cată?</p>
               <p rend="justify">Tu mă-ndrăgeşti. Doar banul te face infidel.</p>
               <p rend="justify">În veacul nostru, cine nu s-ar purta la fel?</p>
               <p rend="justify">Să-i iert aşadar răul ce-mi face fără vină.</p>
               <p rend="justify">Să-i las dar fericirea ce-o merită, deplină.</p>
               <p rend="justify">De nu mă vrea şi dragă îi sunt, e pedepsit;</p>
               <p rend="justify">De-l mai iubesc, de rele aş vrea să-l ştiu ferit.</p>
               <p rend="justify">O, Doamne! În ce stare mă-aduce-ngrijorarea!</p>
               <p rend="justify">Aproape că sunt gata să-i iert toată purtarea.</p>
               <p rend="justify">O, demnă răzbunare, cum poţi îngădui</p>
               <p rend="justify">Ca dreapta mea mânie să-nceapă a slăbi?</p>
               <p rend="justify">El mă iubeşte – totuşi nedemnă mă socoate.</p>
               <p rend="justify">Eu îl iubesc – şi dânsul de mine joc îşi bate.</p>
               <p rend="justify">Taci, dragoste nebună! E timp să pedepsesc;</p>
               <p rend="justify">Ţi-am dat cuvântul doară şi vreau să-l împlinesc.</p>
               <p rend="justify">Când vana mea nădejde stâmcşte-n mine furii, Decât a ta dulceaţă, prefer dulceaţa urii.</p>
               <p rend="justify">În sufletu-mi domnească deci ura mea de foc: 0 dragoste-ntinată, nu-i dragoste de loc.</p>
               <p rend="justify">SCENA 7</p>
               <p rend="justify">MATAMOR</p>
               <p rend="justify">Ah, iată-i! Hai s-o ştergem! Dar stai, nu-i nimeni doară.</p>
               <p rend="justify">Deci să-iidrăznesc. Tot trupul mi-l simt că se-nfioară.</p>
               <p rend="justify">Iar îi aud. S-o ştergem! Nu, vântul a vuit.</p>
               <p rend="justify">Să-naintez, de bezoa-nnoptării să profit.</p>
               <p rend="justify">Te-mpotriveşti, bătrâne, dar eu mi-aştept regina.</p>
               <p rend="justify">Mă-ncurcă doar slugoii-accştia, bată-i vina!</p>
               <p rend="justify">De douăzeci de veacuri n-am tremurat atât.</p>
               <p rend="justify">Prea-i mare riscul. Dacă mă prind, m-au omorât;</p>
               <p rend="justify">Accept să mor în luptă, dar nu cu-această clică, Să-mi întinez eu spada pe oameni de nimica.</p>
               <p rend="justify">Ce groaznice primejdii te pasc, când eşti viteaz!</p>
               <p rend="justify">Dar bine că sunt sprinten la fugă-n orice caz.</p>
               <p rend="justify">Şi dacă fug, degeaba spre mine ei se-ndreaptă!</p>
               <p rend="justify">Piciorul, ca şi spada, e-un fel de luptă dreaptă.</p>
               <p rend="justify">Ah, vin' încoace-acuma! Pierdut sunt! Voi muri'</p>
               <p rend="justify">Am îngheţat cu totul. Şi n-am să pot fugi.</p>
               <p rend="justify">O, soartă nemiloasă, curajul cum mi-l mături!</p>
               <p rend="justify">Dar ce văd? E regina cu omul meu-alături.</p>
               <p rend="justify">Mi se dezgheaţă trupul; dar s-auzim ce spun, Cum proslăveşte dânsul amorul meu nebun, SCENA 8</p>
               <p rend="justify">Clindor, Izabela, Matamor.</p>
               <p rend="justify">IZABELA</p>
               <p rend="justify">(în timp ce Matamor ascuns, trage cu urechea)</p>
               <p rend="justify">Nu merge bine treaba cu prea iubitu-mi tată;</p>
               <p rend="justify">N-a fost atât de aspru bătrânul niciodată, Nu poate să te vadă – şi nici pe Matamor;</p>
               <p rend="justify">E  drept că şi Adraste e-acum bănuitor.</p>
               <p rend="justify">De-aceea ne-ntâlnirăm aicea, în grădină;</p>
               <p rend="justify">Vreun nechemat, la mine s-ar fi putut să vină.</p>
               <p rend="justify">Mai bine ca oriunde vom sta de vorbă-aci.</p>
               <p rend="justify">Şi sunt destule locuri pe unde poţi ieşi.</p>
               <p rend="justify">De-asemeni, pentru mine, lăsai deschisă-o poartă.</p>
               <p rend="justify">CLINDOR</p>
               <p rend="justify">Ţi-i mult prea mare grija de ne-nsemnata-mi soartă.</p>
               <p rend="justify">—  Cornellle-Teatru 193</p>
               <p rend="justify">IZABELA</p>
               <p rend="justify">Nu poate fi prea mare când îmi păzesc un bun</p>
               <p rend="justify">Ce mai presus de toate în viaţa mea îl pun;</p>
               <p rend="justify">Un bun ce preţuieşte mai mult ca lumea-ntreagă;</p>
               <p rend="justify">De dragul lui, în fine, lumina-mi-este dragă.</p>
               <p rend="justify">Adraste-n van prin tata încearcă-a mă răpi;</p>
               <p rend="justify">Căci doar a ta iubire mă poate cuceri.</p>
               <p rend="justify">Morala lor absurdă de-ai şti cât mă irită!</p>
               <p rend="justify">Dar pentru ţine-mi place să fiu chiar chinuită.</p>
               <p rend="justify">Şi lovituri mai crunte eu cred că-aş suporta</p>
               <p rend="justify">Când le îndur pe toate pentru iubirea ta.</p>
               <p rend="justify">CLINDOR</p>
               <p rend="justify">Mă copleşeşti, iubitoşi inima mi-o nărui</p>
               <p rend="justify">Căci nu pot decât viaţa la rândul meu să-ţi dărui.</p>
               <p rend="justify">Doar sângele-mi rămâne pe-acest meleag străin</p>
               <p rend="justify">Şi ţie, Izabela, cu drag eu ţi-l închin.</p>
               <p rend="justify">Dar dacă viaţa însăşi îmi va surâde-o dată</p>
               <p rend="justify">Şi am să pot ajunge în ţara-mi depărtată, Atunci îţi vei da seama că n-ai ales prea rău:</p>
               <p rend="justify">Un om ce preţuieşte cât şi rivalul său.</p>
               <p rend="justify">Deşi ce-ai spus mă-ncântă, o teamă pieptu-mi strânge</p>
               <p rend="justify">Că un rival şi-un tată vor şti a te constrânge.</p>
               <p rend="justify">IZABELA</p>
               <p rend="justify">Fii liniştit, căci tata nu-mi poate porunci, Precum nu poate-Adraste nicicând mă cuceri.</p>
               <p rend="justify">Eu nu-ţi voi spune-acuma ce hotărâri mă mână, Dar află că în toate pe mine sunt stăpână.</p>
               <p rend="justify">Încât ale lor planuri sunt doar proiecte-n vânt.</p>
               <p rend="justify">MATAMOR</p>
               <p rend="justify">Nu pot tăcea: e vremea să mă arăt cum sunt.</p>
               <p rend="justify">IZABELA</p>
               <p rend="justify">Vai! Cine ne ascultă?</p>
               <p rend="justify">CLINDOR</p>
               <p rend="justify">E doară căpitanul.</p>
               <p rend="justify">Să nu îţi fie teamă. Îi potolesc aleanul.</p>
               <p rend="justify">SCENA 9</p>
               <p rend="justify">Matamor, Clindor.</p>
               <p rend="justify">MATAMOR</p>
               <p rend="justify">Trădare! Mârşăvie!</p>
               <p rend="justify">CLINDOR</p>
               <p rend="justify">Valeţii. Taci!</p>
               <p rend="justify">MATAMOR</p>
               <p rend="justify">Ei, şi?</p>
               <p rend="justify">CLINDOR</p>
               <p rend="justify">Cu toţii-asupra noastră acum s-or năpusti.</p>
               <p rend="justify">MATAMOR</p>
               <p rend="justify">(îl trage pe Clindor într-un colţ al scenei)</p>
               <p rend="justify">Ia vin'âncoa! Păcatul tu ţi-l cunoşti prea bine!</p>
               <p rend="justify">Tu îi vorbeai iubitei de tine, nu de mine.</p>
               <p rend="justify">CLINDOR</p>
               <p rend="justify">E drept, spre fericire, eu am râvnit ades.</p>
               <p rend="justify">MATAMOR</p>
               <p rend="justify">Din trei sau patru feluri de moarte, ai de-ales:</p>
               <p rend="justify">Te pot preface-n ţăndări cu pumnu-ntr-o clipită, Să te izbesc o dată pământul să te-ngnita.</p>
               <p rend="justify">De vreau, cu dosul palmei în zece te despic, Sau te azvârl în ceruri, ca pe un biet pitic, Să te prefac-un fulger în scrum şi nefiinţă.</p>
               <p rend="justify">Alege – şi-ţi exprimă o ultimă dorinţă.</p>
               <p rend="justify">CLINDOR</p>
               <p rend="justify">Şi eu vă dau să-alegeţi.</p>
               <p rend="justify">MATAMOR</p>
               <p rend="justify">Să-aleg? N-am priceput!</p>
               <p rend="justify">CLINDOR</p>
               <p rend="justify">Ori să fugiţi degrabă, ori să ieşiţi bătut.</p>
               <p rend="justify">MATAMOR</p>
               <p rend="justify">Mă ameninţă sluga! Priviţi neobrăzarea!</p>
               <p rend="justify">În loc să îngenunche, să-mi ceară îndurarea!</p>
               <p rend="justify">Le face semn! Slugoii acum vor năvăli.</p>
               <p rend="justify">De-aş vrea, în fundul mării pe loc te-aş prăvăli.</p>
               <p rend="justify">CLINDOR</p>
               <p rend="justify">Eu n-am să cat departe un cimitir prea mare;</p>
               <p rend="justify">Vă voi zvârli pe dată în gârlă, nu în mare.</p>
               <p rend="justify">MATAMOR</p>
               <p rend="justify">V-aţi înţeles cu toţii!</p>
               <p rend="justify">CLINDOR</p>
               <p rend="justify">Tăceţi acum chitic!</p>
               <p rend="justify">Ucis-am zece oameni azi-noapte, ca nimic.</p>
               <p rend="justify">Inc-un cuvânt – şi cifra cu unul va mai creşte.</p>
               <p rend="justify">MATAMOR</p>
               <p rend="justify">Ei, drace! Vezi, banditul pe urma mea păşeşte.</p>
               <p rend="justify">De firea-mi curajoasă, cum văd, s-a molipsit.</p>
               <p rend="justify">De s-ar purta mai bine, ar fi de preamărit.</p>
               <p rend="justify">Am multă bunătate, şi-ar fi păcat, ştii bine</p>
               <p rend="justify">De-ar pierde omenirea un om viteaz ca tine.</p>
               <p rend="justify">Să-mi ceri acum iertare – şi să-mi făgăduieşti</p>
               <p rend="justify">Fiinţa ce mi-e dragă să n-o mai pângăreşti.</p>
               <p rend="justify">Mi-ai cunoscut curajul – să-mi preţuieşti clemenţa.</p>
               <p rend="justify">CLINDOR</p>
               <p rend="justify">De vă trezeşte-amorul în suflet vehemenţa, Să tragem spadă-n cinstea frumoasei ce-ndrăgim.</p>
               <p rend="justify">MATAMOR</p>
               <p rend="justify">La naiba! Mă îneîntă curajul tău sublim.</p>
               <p rend="justify">Hai, du-te, cucereşte-o, căci nu-ţi mai stau în cale, Asta va fi răsplata serviciilor tale.</p>
               <p rend="justify">Să te mai plângi-acuma că nu sunt generos!</p>
               <p rend="justify">CLINDOR</p>
               <p rend="justify">De-un dar atât de nobil mi-i sufletul voios.</p>
               <p rend="justify">Voi ocrotiţi chiar regii şi nu ştiţi ce e spaima!</p>
               <p rend="justify">Vă cânte universul întreg, de-a pururi, faima!</p>
               <p rend="justify">SCENA 10</p>
               <p rend="justify">Izabela, Malamor, Clindor.</p>
               <p rend="justify">IZABELA</p>
               <p rend="justify">O, slavă vouă, ceruri, că pot vedea aici</p>
               <p rend="justify">Cum – fără să vă bateţi – v-aţi regăsit amici.</p>
               <p rend="justify">MATAMOR</p>
               <p rend="justify">Uitaţi, domniţă, cinstea ce v-am făcut odată</p>
               <p rend="justify">De-a vă promite rangul de soaţă-ncoronată.</p>
               <p rend="justify">Motive anumite proiectul mi-au schimbat.</p>
               <p rend="justify">Dar v-am ales eu însumi în loc un alt bărbat;</p>
               <p rend="justify">E  un viteaz războinic şi dânsul, fiţi pe pace!</p>
               <p rend="justify">Doar a luptat sub mine!</p>
               <p rend="justify">IZABELA</p>
               <p rend="justify">Dac-o doriţi.</p>
               <p rend="justify">—  Îmi place.</p>
               <p rend="justify">CLINDOR</p>
               <p rend="justify">Iubirea noastră însă rămână un secret.</p>
               <p rend="justify">MATAMOR</p>
               <p rend="justify">Vă ocrotesc din umbră, eu ştiu să fiu discret.</p>
               <p rend="justify">Uzaţi în clipe grele de marele meu nume:</p>
               <p rend="justify">De-l veţi rosti, de frică va tremura o lume;</p>
               <p rend="justify">Să fiţi uniţi sub semnul unei comune legi.</p>
               <p rend="justify">IZABELA</p>
               <p rend="justify">Îi voi păstra credinţă de-a lungul vieţii-ntregi.</p>
               <p rend="justify">CLINDOR</p>
               <p rend="justify">Aş vrea, cu jurământul, să meargă mai departe.</p>
               <p rend="justify">SCENA 11</p>
               <p rend="justify">Gerante, Adraste, Matamor, Clindor, Izabela, Liza, un grup de servitori.</p>
               <p rend="justify">ADRASTE</p>
               <p rend="justify">Pentru aceste vorbe vei fi lovit de moarte!</p>
               <p rend="justify">Mişelule!</p>
               <p rend="justify">MATAMOR</p>
               <p rend="justify">Curajul s-a dus tocmai acum.</p>
               <p rend="justify">Dar uşa e deschisă – şi am să-mi văd de drum.</p>
               <p rend="justify">(Trece în camera Izabelei, după ce aceasta şi cu</p>
               <p rend="justify">Liza au ieşit din scenă.)</p>
               <p rend="justify">CLINDOR</p>
               <p rend="justify">(către Adraste)</p>
               <p rend="justify">Te crezi puternic, câine, cu haita după tine.</p>
               <p rend="justify">Te nimeresc, n-ai grijă, oricât te-ascunzi de bine.</p>
               <p rend="justify">(îl străpunge cu spada)</p>
               <p rend="justify">GERONTE</p>
               <p rend="justify">Chemaţi în grabă-un medic. Adraste e răpus</p>
               <p rend="justify">Iar asasinu-n lanţuri pe loc să fie pus.</p>
               <p rend="justify">CLINDOR</p>
               <p rend="justify">Sunt prea mulţi! Izabela, Clindor te părăseşte.</p>
               <p rend="justify">Mă nărui în abisul ce soarta-mi hărăzeşte.</p>
               <p rend="justify">GERONTE</p>
               <p rend="justify">S-a isprăvit! Voi trupul luaţi-l binişor</p>
               <p rend="justify">Iar voi, la închisoare băgaţi pe trădător!</p>
               <p rend="justify">SCENA 12</p>
               <p rend="justify">Alcandru, Pridamant</p>
               <p rend="justify">PRIDAMANT</p>
               <p rend="justify">O, vai! Îmi pierd copilul!</p>
               <p rend="justify">ALCANDRU</p>
               <p rend="justify">Cum vă ieşiţi din fire!</p>
               <p rend="justify">PRIDAMANT</p>
               <p rend="justify">Cu farmecele voastre, scăpaţi-l de pieire!</p>
               <p rend="justify">ALCANDRU</p>
               <p rend="justify">De veţi avea răbdare, chiar fără ajutor îl veţi vedea ferice în viaţa şi-n amor.</p>
               <p rend="justify">ACTUL IV</p>
               <p rend="justify">SCENA 1</p>
               <p rend="justify">IZABELA</p>
               <p rend="justify">Se-apropie deci ziua; o strâmbă judecată îşi va impune mâine puterea-i ne-ndurată, Călăului său însuşi jertfit-au pe Clindor;</p>
               <p rend="justify">Ei nu vor pedepsire – să se răzbune vor!</p>
               <p rend="justify">O, cruntă nedreptate! Sentinţa de nu iartă, E ca să-mpace ura ce tatăl meu ne-o poartă, Să facă vrerea ţării şi-a celui ce-a murit, Să-mi dau tribut durerea unui destin cumplit.</p>
               <p rend="justify">Cum lupţi cu toţi duşmanii şi ce-au pus ei la cale, Având doar slabul sprijin al inocenţei tale, Clindor, tu, singuratic? De vină te dezleg.</p>
               <p rend="justify">E-o crimă că-ţi sunt dragă? Că eşti un om întreg?</p>
               <p rend="justify">Da, sufletul tău mare, iubirea ta cinstită</p>
               <p rend="justify">M-au cucerit, dar dus-au la crima săvârşită.</p>
               <p rend="justify">De-ar fi să mori, zadarnic ei cruţă viaţa mea.</p>
               <p rend="justify">De-mi pierd cumva iubitul şi eu să mor aş vrea.</p>
               <p rend="justify">Osânda ce te-aşteaptă şi mie îmi revine.</p>
               <p rend="justify">De ţi-am adus eu moartea, vreau s-o împart cu tine.</p>
               <p rend="justify">Aceeaşi clipă-a morţii a ta şi-a mea va fi, Iar inimile noastre în cer s-or regăsi.</p>
               <p rend="justify">O, tată, fără suflet cu ciuda-ţi ne-mpăcată, Vedea-vei cum triumfă iubirea mea curată, De mor şi ura-ţi oarbă în lacrimi s-ar schimba, Cu-alesul meu voi râde atunci de jalea ta.</p>
               <p rend="justify">Iar de-ai să plângi amarnic de cruntă remuşcare, în ceruri fericirea-mi va fi cu-atât mai mare</p>
               <p rend="justify">Şi dacă n-ai să suferi jelind pe un mormânt, Cu umbra mea eu zilnic voi şti să te-nspăimânt;</p>
               <p rend="justify">Să-ţi urmăresc toţi paşii prin groaznice tenebre, Să-ţi înspăimânt privirea cu-nchipuiri funebre, Să-ţi torn apoi în suflet al spaimei crunt blestem, Să-ţi zvârl cruzimea-n faţă, la mine să te chem, Şi să tânjeşti în viaţă ca sub o grea osândă, încât să ţi se pară că soarta mea-i mai blinda.</p>
               <p rend="justify">SCENA 2</p>
               <p rend="justify">Izabela, Liza.</p>
               <p rend="justify">LIZA</p>
               <p rend="justify">Toţi dorm şi voi aicea? Dar e de neiertat!</p>
               <p rend="justify">Vă jur că tatăl vostru e foarte-ngrijorat.</p>
               <p rend="justify">IZABELA</p>
               <p rend="justify">Când nu-i speranţă, Liza, de ce m-aş teme oare?</p>
               <p rend="justify">Să plâng aici în voie, resimt o uşurare.</p>
               <p rend="justify">Aici ultima dată iubitul mi abcdefghijklmnopqrstuvwxyzşţăîâ-l văzui, Aicea mai răsună ecoul vocii lui, Şi iată că în suflet eu simt cum se încheagă</p>
               <p rend="justify">Imaginea fiinţei ce mi-e atât de dragă.</p>
               <p rend="justify">LIZA</p>
               <p rend="justify">De ce mâhnirea voastră o răscoliţi mereu?</p>
               <p rend="justify">IZABELA</p>
               <p rend="justify">Ce-ai face, Liza, spune, de-ai fi în locul meu?</p>
               <p rend="justify">LIZA</p>
               <p rend="justify">Din doi bărbaţi de seamă ce v-au iubit orbeşte,</p>
               <p rend="justify">|n zori muri-vă unul, celait nu mai trăieşte; în loc să pierdeţi vremea oftând fără temei, Puteţi găsi un altul mai valoros ca ei.</p>
               <p rend="justify">IZABELA</p>
               <p rend="justify">Cum de cutezi a-mi spune asemenea cuvinte?</p>
               <p rend="justify">LIZA</p>
               <p rend="justify">Şi care-ar fi folosul unei dureri ce minte?</p>
               <p rend="justify">Ori socotiţi că plânsul şi chipul adumbrit</p>
               <p rend="justify">Din gheara morţii scapă bărbatul cel iubit?</p>
               <p rend="justify">Gândiţi-vă mai bine la altă cucerire.</p>
               <p rend="justify">0  inimă v-aşteaptă şi-i demnă de iubire.</p>
               <p rend="justify">Un om ce n-are seamăn.</p>
               <p rend="justify">IZABELA</p>
               <p rend="justify">Să piei din ochii mei!</p>
               <p rend="justify">LIZA</p>
               <p rend="justify">Alegerea aceasta făcută-i cu temei.</p>
               <p rend="justify">IZABELA</p>
               <p rend="justify">Tu vrei să-mi faci acuma durerea mai adâncă?</p>
               <p rend="justify">LIZA</p>
               <p rend="justify">Vreţi oare bucuria să n-o destăinui încă?</p>
               <p rend="justify">IZABELA</p>
               <p rend="justify">De unde bucuria aceasta îţi veni?</p>
               <p rend="justify">LIZA</p>
               <p rend="justify">Cred că-mi veţi da dreptate atuncea când veţi şti.</p>
               <p rend="justify">IZABELA</p>
               <p rend="justify">Să nu mai spui nimica!</p>
               <p rend="justify">LIZA</p>
               <p rend="justify">Dar lucrul vă priveşte.</p>
               <p rend="justify">IZABELA</p>
               <p rend="justify">Te rog să taci din gură. Doar de Clindor vorbeşte.</p>
               <p rend="justify">LIZA</p>
               <p rend="justify">Gu râsul meu şăgalnic, în clipa grea obţin</p>
               <p rend="justify">Mai mult ca dumneavoastră cu-un secol de suspin.</p>
               <p rend="justify">El v-a salvat iubitul.</p>
               <p rend="justify">IZABELA</p>
               <p rend="justify">Clindor?</p>
               <p rend="justify">LIZA</p>
               <p rend="justify">Chiar dânsul este.</p>
               <p rend="justify">Cât vă iubesc, stăpână, vă-arată-această veste.</p>
               <p rend="justify">IZABELA</p>
               <p rend="justify">Vorbeşte, spune-mi unde ar fi el de găsit?</p>
               <p rend="justify">LIZA</p>
               <p rend="justify">Făcui doar începutul. Veţi face-un bun sfârşit.</p>
               <p rend="justify">IZABELA</p>
               <p rend="justify">Ah, Liza!</p>
               <p rend="justify">LIZA</p>
               <p rend="justify">Sunteţi gata să vă urmaţi iubitul?</p>
               <p rend="justify">IZABELA</p>
               <p rend="justify">Iubitul făr' de care eu mi-aş dori sfârşitul?</p>
               <p rend="justify">De nu eşti tu în stare să mi-l salvezi acum, L-aş însoţi de voie pe al gheenii drum.</p>
               <p rend="justify">În orice colţ de lume cu dânsul m-aş ascunde.</p>
               <p rend="justify">LIZA</p>
               <p rend="justify">Amorul de vă-ndeamnă să-l însoţiţi oriunde, Să-mi ascultaţi povestea şi ajutor să-mi daţi.</p>
               <p rend="justify">Vă e la îndemână, iubitul să-l salvaţi.</p>
               <p rend="justify">E închisoarea-alături.</p>
               <p rend="justify">IZABELA</p>
               <p rend="justify">Ei şi?</p>
               <p rend="justify">LIZA</p>
               <p rend="justify">Aşa se face</p>
               <p rend="justify">Că-al paznicului frate ce m-a văzut, mă place;</p>
               <p rend="justify">Căci cine mă zăreşte pe loc e-ndrăgostit.</p>
               <p rend="justify">Deci bietul băieţandru îndată-a fost vrăjit.</p>
               <p rend="justify">IZABELA</p>
               <p rend="justify">Şi nu mi-ai spus nimica.</p>
               <p rend="justify">LIZA</p>
               <p rend="justify">Mi-a fost aşa ruşine</p>
               <p rend="justify">Că m-am ferit să credeţi vreun lucru rău de mine;</p>
               <p rend="justify">De când iubitul vostru se află arestat, Mai multă ascultare băiatului i-am dat.</p>
               <p rend="justify">Cu ochii şi cu vorba lăsai să se-nţeleagă</p>
               <p rend="justify">Că-mi este drag şi dânsul pe cât îi sunt de dragă.</p>
               <p rend="justify">Cel ce iubeşte-o dată şi crede că-i iubit, Se va jertfi acelei de care-i înrobit.</p>
               <p rend="justify">Deci pus-am stăpânire pe-ntreaga lui fiinţă:</p>
               <p rend="justify">El, fără să crâcnească urmează-a mea voinţă.</p>
               <p rend="justify">I-am spus că mai fidelă ca mine alta nu-i, Dar că nu-s îneîntată de meseria lui;</p>
               <p rend="justify">El îmi jură atuncea că-ncepe să-i displacă</p>
               <p rend="justify">Şi lui, deşi nu-i lesne de ea să se desfacă.</p>
               <p rend="justify">Ştiţi, ambii fraţi primit-au ale-nchisorii chei</p>
               <p rend="justify">Şi nu le-ar da din mână niciunul dintre ei.</p>
               <p rend="justify">Eu i-am răspuns pe dată că soarta lui cea bună</p>
               <p rend="justify">Nu i-a mai dat o clipă atât de oportună;</p>
               <p rend="justify">Că pentru-mbogăţire şi pentru-a mă iubi</p>
               <p rend="justify">Prilej cum e acesta cu greu se va ivi, Că are-n închisoare un nobil din Bretania</p>
               <p rend="justify">Ascuns sub falsul nume de domnul de Montania, Că trebuie să-l scape; de-l însoţim apoi, Ne-ar da tot ce i-am cere, ne-ar scoate din nevoi.</p>
               <p rend="justify">El stă la îndoială, că-i frică de ocară, De dragoste-mi vorbeşte, dar eu mă supăr iară, Eu dau să plec, iar dânsul se face tot mai mic, Când el se scuză însă, nu vreau să ştiu nimic.</p>
               <p rend="justify">IZABELA</p>
               <p rend="justify">Pe urmă?</p>
               <p rend="justify">LIZA.</p>
               <p rend="justify">După-aceea mă-ntorc. Cu faţa-i tristă îmi pare şovăielnic. L-atac, el mai rezistă;</p>
               <p rend="justify">Iar azi îi spun: „Mi-e teamă că am întârziat.</p>
               <p rend="justify">Poţi face încă totul cât fratele-i plecat." „Dar o călătorie e scumpă, îmi răspunde.</p>
               <p rend="justify">Ne trebuiesc atâtea! De unde bani? De unde?</p>
               <p rend="justify">Boierul cred că n-are."</p>
               <p rend="justify">IZABKLA</p>
               <p rend="justify">Dar cum de n-ai ştiut</p>
               <p rend="justify">Ce să-i răspunzi? Ii dărui întregul meu avut!</p>
               <p rend="justify">Inele, perle, rochii.</p>
               <p rend="justify">LIZA</p>
               <p rend="justify">Am mers chiar mai departe.</p>
               <p rend="justify">I-am spus că vă iubeşte captivul nostru foarte, Şi că-l iubiţi, dc-asemcni, cu noi că veţi fugi.</p>
               <p rend="justify">Am izbutit cu asta pe loc a-l domoli.</p>
               <p rend="justify">Era, precum se vede, un pic de gelozie</p>
               <p rend="justify">Privindu-l pe Montania. Credea că-mi place mie.</p>
               <p rend="justify">Deci toată şovăiala de-acolo a pornit;</p>
               <p rend="justify">El, la-nceput, crezuse că-mi apăr un iubit.</p>
               <p rend="justify">Ştiind tot adevărul, el a plecat de-ndată</p>
               <p rend="justify">Spunând să fiu pe pace, că treaba-i terminată</p>
               <p rend="justify">Şi m-a trimis încoace ca să vă spun acum;</p>
               <p rend="justify">Că-n miez de noapte-n taină noi vom porni la drum.</p>
               <p rend="justify">IZABELA</p>
               <p rend="justify">Mă faci prea fericită!</p>
               <p rend="justify">LIZA</p>
               <p rend="justify">Din tot ce se petrece</p>
               <p rend="justify">Eu mă aleg cu-un mire care mă lasă rece.</p>
               <p rend="justify">Dar mă jertfesc de dragul acestei mari iubiri.</p>
               <p rend="justify">IZABELA</p>
               <p rend="justify">Dar.</p>
               <p rend="justify">LIZA</p>
               <p rend="justify">Nu de asta-i vorba, căci nu cer mulţumiri.</p>
               <p rend="justify">Pe lângă pietre scumpe, atunci când veţi fi gata, Luaţi şi nişte galbeni fără să afle tata.</p>
               <p rend="justify">Vă vând a sa comoară – chiar fără de profit:</p>
               <p rend="justify">Am pus eu bine cheia de cum a adormit;</p>
               <p rend="justify">Şi v-o predau.</p>
               <p rend="justify">IZABELA</p>
               <p rend="justify">Hai, vino, căci noaptea este mică.</p>
               <p rend="justify">LIZA</p>
               <p rend="justify">Veţi merge fără mine.</p>
               <p rend="justify">IZABELA</p>
               <p rend="justify">Îţi este oare frică?</p>
               <p rend="justify">LIZA</p>
               <p rend="justify">De loc, dar împreună mă tem să nu-l trezim</p>
               <p rend="justify">Căci n-ar fi cu putinţă ca noi să nu vorbim.</p>
               <p rend="justify">IZABELA</p>
               <p rend="justify">Glumeşti!</p>
               <p rend="justify">LIZA</p>
               <p rend="justify">Vreo neplăcere s-ar maiputea produce;</p>
               <p rend="justify">Deci eu aştept aicea pe cel ce ne conduce, De-ntârzie pe stradă va fi recunoscut, Viu să vă dau de veste de cum a apărut.</p>
               <p rend="justify">Aşadar, n-a fost glumă.</p>
               <p rend="justify">IZABELA</p>
               <p rend="justify">De ce am mai lungi-o?</p>
               <p rend="justify">Să fii tu azi stăpâna! Şi-acum te las. Adio!</p>
               <p rend="justify">LIZA</p>
               <p rend="justify">Vedeţi.</p>
               <p rend="justify">IZABELA</p>
               <p rend="justify">Să bagi de seamă!</p>
               <p rend="justify">LIZA</p>
               <p rend="justify">Şi-acum succes deplin!</p>
               <p rend="justify">SCENA 3</p>
               <p rend="justify">LIZA</p>
               <p rend="justify">Clindor, eu sunt aceea ce soarta ţi-o deţin.</p>
               <p rend="justify">Te-am ferecat în lanţuri, tot eu le pot desface.</p>
               <p rend="justify">Eu pot să-ţi dărui viaţa sau moartea, cum îmi place.</p>
               <p rend="justify">Am fost mai răzbunată decât aş fi dorit, Să curm o desfătare, atât am urmărit.</p>
               <p rend="justify">Destinul tău prea aspru făcu să-mi schimb dorinţa;</p>
               <p rend="justify">Şi-acuma vreau să-ţi apăr iubirea şi fiinţa;</p>
               <p rend="justify">Amorul meu se stinse; văzându-ţi viaţa-n joc, El renăscu şi ura-mi se nărui pe loc.</p>
               <p rend="justify">Şi drept recunoştinţă, Clindor, să-mi dai cuvântul</p>
               <p rend="justify">Că, soţ fidel, cerca-vei să-ţi îngrădeşti avântul.</p>
               <p rend="justify">SCENA 4</p>
               <p rend="justify">Malamor, Izabela, Liza.</p>
               <p rend="justify">IZABELA</p>
               <p rend="justify">Aici? Acuma noaptea?</p>
               <p rend="justify">MATAMOR</p>
               <p rend="justify">Deunăzi.</p>
               <p rend="justify">IZABELA</p>
               <p rend="justify">Cum o fi „Deunăzi"? Asta-i vreme să vă găsesc aci?</p>
               <p rend="justify">LIZA</p>
               <p rend="justify">E căpitanul nostru! De unde vine iară?</p>
               <p rend="justify">IZABELA</p>
               <p rend="justify">Pe când urcam eu scara, văzui cum el coboară.</p>
               <p rend="justify">MATAMOR</p>
               <p rend="justify">Deunăzi, când sfârşise amoru-mi nebunesc, Eu totuşi de primejdii am vrut să vă feresc.</p>
               <p rend="justify">IZABELA</p>
               <p rend="justify">Apoi?</p>
               <p rend="justify">MATAMOR</p>
               <p rend="justify">Se cam iscase pe-aici o-nvălmăşeală.</p>
               <p rend="justify">Voi v-aţi retras din toată această zăpăceală, Iar eu, ca să vă apăr, de-aproape v-am urmat.</p>
               <p rend="justify">IZABELA</p>
               <p rend="justify">Ah, vitejiei voastre un nobil ţel i-aţi dat.</p>
               <p rend="justify">De-atunci?</p>
               <p rend="justify">MATAMOR</p>
               <p rend="justify">Nevrând atâta mândreţe să se piardă, Am stat în turnul casei şi am făcut de gardă.</p>
               <p rend="justify">IZABELA</p>
               <p rend="justify">Fără-a ieşi?</p>
               <p rend="justify">MATAMOR</p>
               <p rend="justify">Da, fără, LIZA</p>
               <p rend="justify">Ce mai în sus şi-n jos?</p>
               <p rend="justify">De teamă se închise, în pod acest fricos.</p>
               <p rend="justify">MATAMOR</p>
               <p rend="justify">De teamă?</p>
               <p rend="justify">LIZA</p>
               <p rend="justify">Da, s-ar zice că tremură o varga.</p>
               <p rend="justify">MATAMOR</p>
               <p rend="justify">Pe Teamă. Am pus şaua ştiind ce iute aleargă.</p>
               <p rend="justify">Şi-apoi în chingi strângând-o am stăpânit-o-aşa, încât, de merg călare, ea tremură sub şa.</p>
               <p rend="justify">LIZA</p>
               <p rend="justify">Ca să vă-alegeţi caii aveţi metode rare.</p>
               <p rend="justify">MATAMOR</p>
               <p rend="justify">Asemeni cal în luptă, e fără-asemănare.</p>
               <p rend="justify">IZABELA</p>
               <p rend="justify">Frumos! Dar despre asta noi am vorbit de-ajuns.</p>
               <p rend="justify">Aţi stat deci patru zile acolo sus ascuns?</p>
               <p rend="justify">MATAMOR</p>
               <p rend="justify">Da.</p>
               <p rend="justify">IZABELA</p>
               <p rend="justify">Hrana?</p>
               <p rend="justify">MATAMOR</p>
               <p rend="justify">Doar ambrozie, nectar.</p>
               <p rend="justify">LIZA</p>
               <p rend="justify">Nu-i lucru mare;</p>
               <p rend="justify">Cam greu e să te saturi cu astfel de mâncare.</p>
               <p rend="justify">MATAMOR</p>
               <p rend="justify">Ei, da!</p>
               <p rend="justify">IZABELA</p>
               <p rend="justify">Şi pân'la urmă de ce aţi coborât?</p>
               <p rend="justify">MATAMOR</p>
               <p rend="justify">Să vă redau iubitul ce îl doriţi atât, Să-i prăbuşesc celula şi zidul de-nchisoare, Să-i sparg în cioburi lanţul oricât ar fi de tare.</p>
               <p rend="justify">LIZA</p>
               <p rend="justify">Mai bine spuneţi sincer că foamea ce-o simţiţi</p>
               <p rend="justify">V-a îndemnat o pâine de zor să cuceriţi.</p>
               <p rend="justify">MATAMOR</p>
               <p rend="justify">Şi asta. Căci ambrozia-i mâncare cam uşoară.</p>
               <p rend="justify">Şi mi-am simţit stomacul puţin bolnav spre seară.</p>
               <p rend="justify">Nu-i hrană săţioasă şi de nu eşti chiar zeu, Fireşte că regimul o să-l suporţi cam greu.</p>
               <p rend="justify">Din clipa înghiţirii, tu simţi cum te deprimă, îţi strepezeşte dinţii, stomacul ţi-l comprimă.</p>
               <p rend="justify">LIZA</p>
               <p rend="justify">În fine, e-o gustare ce nu v-a prea plăcut.</p>
               <p rend="justify">MATAMOR</p>
               <p rend="justify">Eu, totuşi, peste noapte mai coboram tăcut, Şi, la bucătărie, improvizam o cină</p>
               <p rend="justify">Unind umana hrană cu hrana cea divină.</p>
               <p rend="justify">IZABELA</p>
               <p rend="justify">Deci, după toate astea, aţi vrut să ne furaţi.</p>
               <p rend="justify">MATAMOR</p>
               <p rend="justify">Cum, după toate astea, acum mă mai certaţi?</p>
               <p rend="justify">De îmi descarc mânia, vor tremura pereţii.</p>
               <p rend="justify">IZABELA</p>
               <p rend="justify">Fii bună, Liza dragă şi cheamă-ncoa valeţii.</p>
               <p rend="justify">MATAMOR</p>
               <p rend="justify">Doar proştii să-i aştepte.</p>
               <p rend="justify">SCENA 5</p>
               <p rend="justify">Izabela, Liza.</p>
               <p rend="justify">LIZA</p>
               <p rend="justify">Nu poţi să-l prinzi uşor.</p>
               <p rend="justify">IZABELA</p>
               <p rend="justify">N-a spus chiar el că frica e iute de picior?</p>
               <p rend="justify">LIZA</p>
               <p rend="justify">Deci n-aţi făcut nimica? N-a fost destinul darnic?</p>
               <p rend="justify">IZABELA</p>
               <p rend="justify">Am întâlnit viteazul – şi totu-a fost zadarnic.</p>
               <p rend="justify">LIZA</p>
               <p rend="justify">Să-l fi lăsat să treacă şi nu v-ar fi zărit.</p>
               <p rend="justify">IZABELA</p>
               <p rend="justify">Dar m-a văzut el primul, şi-atuncea mi-a vorbit.</p>
               <p rend="justify">Eu, singură, în noapte, temându-i apropierea, Mai mult însă de teama de-a turbura tăcerea, Crezui că scap mai lesne şi grija că mi-o iau</p>
               <p rend="justify">Chemându-l după mine, pe mâna ta să-l dau.</p>
               <p rend="justify">Când eu te ştiu aproape, mă simt mai curajoasă</p>
               <p rend="justify">Şi pot să-nfrunt mai bine făptura-i zgomotoasă.</p>
               <p rend="justify">LIZA</p>
               <p rend="justify">Am râs şi eu de dânsul, dar oare nu-i păcat</p>
               <p rend="justify">Că-i timp pierdut degeaba?</p>
               <p rend="justify">IZABELA</p>
               <p rend="justify">Va fi recâştigat.</p>
               <p rend="justify">LIZA</p>
               <p rend="justify">Soseşte-acel cu care noi totu-am pus la cale;</p>
               <p rend="justify">El ne va da dovada destoiniciei sale.</p>
               <p rend="justify">SCENA 6 ltahela, Liza, Temnicerul.</p>
               <p rend="justify">IZABELA</p>
               <p rend="justify">Ei bine, brav prieten, spre ce destin ne duci?</p>
               <p rend="justify">Şi ce-mi aduci tu? Viaţa? Sau moartea mi-o aduci?</p>
               <p rend="justify">Spre tine se îndreaptă speranţa mea nebună.</p>
               <p rend="justify">TEMNICERUL</p>
               <p rend="justify">Goniţi a voastre temeri. Va merge totul strună;</p>
               <p rend="justify">Am pregătit şi caii. Putem pleca pe loc, De temniţă şi piedici curând ne-om bate joc.</p>
               <p rend="justify">IZABELA</p>
               <p rend="justify">Eşti pentru noi, amice, o forţă salvatoare</p>
               <p rend="justify">Şi nu cunosc răsplată ce-ar fi-ndestulătoare.</p>
               <p rend="justify">(Arată pe Liza.)</p>
               <p rend="justify">TEMNICERUL</p>
               <p rend="justify">E singura răsplată la care am râvnit.</p>
               <p rend="justify">IZABELA</p>
               <p rend="justify">Te străduieşte, Liza, a-l face fericit.</p>
               <p rend="justify">LIZA</p>
               <p rend="justify">El vrea cu-a sale planuri speranţe să ne deie:</p>
               <p rend="justify">Dar cum deschide poarta cetăţii fără cheie?</p>
               <p rend="justify">TEMNICERUL</p>
               <p rend="justify">Lăsat-am caii-n pază la margine de-oras.</p>
               <p rend="justify">La ei ca să ajungem, cunosc eu un făgaş:</p>
               <p rend="justify">E-un zid ce se dărâmă; prin el un drum se face.</p>
               <p rend="justify">IZABELA</p>
               <p rend="justify">Mă simt nerăbdătoare de parcă-aş sta pe ace</p>
               <p rend="justify">TEMNICERUL</p>
               <p rend="justify">Dar e târziu! Să mergem!</p>
               <p rend="justify">IZABELA</p>
               <p rend="justify">Îndată vom plec*</p>
               <p rend="justify">Dar vino sus cu mine să mai luăm ceva.</p>
               <p rend="justify">SCENA 7</p>
               <p rend="justify">CLINDOR</p>
               <p rend="justify">(în temniţă)</p>
               <p rend="justify">Voi, amintiri frumoase a fostelor delicii!</p>
               <p rend="justify">Curând vă veţi preface în crâncene suplicii!</p>
               <p rend="justify">În ciuda spaimei morţii şi-a groaznicei dureri, Eu vă rechem în minte, supreme mângâieri!</p>
               <p rend="justify">Rămâneţi lângă mine, imagini de-odinioară, Ca soarta mea cea crudă să-mi pară mai uşoară;</p>
               <p rend="justify">Când aripile morţii spre mine vor veni</p>
               <p rend="justify">Şi fără Indurare sfârşitu-mi vor vesti, Veniţi şi voi, să-mi spună a voastră amintire</p>
               <p rend="justify">Că-mi fuse dăruită o mare fericire.</p>
               <p rend="justify">Şi dacă mă voi plânge cândva de-asprimea lor, Să-mi amintiţi că-n viaţă am fost cutezător.</p>
               <p rend="justify">Mult prea măreţe planuri eu am urzit în viaţă:</p>
               <p rend="justify">Iubirea-mi fu nebună, speranţa îndrăzneaţă;</p>
               <p rend="justify">A fost o crimă faptul că m-am îndrăgostit.</p>
               <p rend="justify">Prin moarte va să-mi fie păcatul ispăşit.</p>
               <p rend="justify">Ce mare mi-i norocul că viaţa mea fidelă în slujba ta sfârşeşte, frumoasă Izabelă!</p>
               <p rend="justify">Şi viaţa mea curmată de mână de călău, Devine glorioasă, căci mor de dragul tău.</p>
               <p rend="justify">O, vai! Mă-nşel eu singur cu vanele-mi silinţe</p>
               <p rend="justify">De a-mi ascunde-oprobiul acestei suferinţe.</p>
               <p rend="justify">Să părăsesc eu ochii a căror dulci priviri</p>
               <p rend="justify">M-au înălţat prin vraja fatalei lor iubiri?</p>
               <p rend="justify">Un ucigaş fantomă cu umbra-i mă doboară;</p>
               <p rend="justify">S-a prăbuşit în viaţă, dar mort, el mă omoară;</p>
               <p rend="justify">Nu m-am temut de braţu-i, de numele-i mă tem;</p>
               <p rend="justify">Călăi se nasc o mie din cruntul său blestem.</p>
               <p rend="justify">Şi sângele-i, perfidul, deşi s-a scurs din vine, Asmute împotrivă-mi fiinţe mai haine, A căror patimi oarbe, ce greu le înţelegi, Comit pe faţă-omoruri, la adăpost de legi.</p>
               <p rend="justify">0 crimă vor să facă din fapta-mi vitejească</p>
               <p rend="justify">Şi-acestui mizerabil vor capu-mi să-l jertfească;</p>
               <p rend="justify">Ei zic că interesul întregii ţări slujesc; într-o sentinţă blândă cum să nădăjduiesc?</p>
               <p rend="justify">Astfel, n-aveam ce face: eram pândit de moarte, Fugit-am de pieire – şi tot de ea am parte.</p>
               <p rend="justify">Scăpat-am de-un pericol, dar ăsta-i şi mai rău, îmi doborâi rivalul, dădui de un călău.</p>
               <p rend="justify">Gândesc cu-nfiorare la trista-mi întâmplare</p>
               <p rend="justify">Şi clipele de tihnă sunt doar o grea-ncercare;</p>
               <p rend="justify">Acum, în toiul nopţii, mi-e somnul alungat</p>
               <p rend="justify">Şi-a morţii hâdă schelă eu văd cum s-a-nălţat;</p>
               <p rend="justify">Dar iată magistraţii, în dimineaţa tristă, Citind cu glas puternic sentinţa lor sinistră; încătuşat, în lanţuri, vociferări aud:</p>
               <p rend="justify">E  gloata ce aşteaptă deznodământul crud.</p>
               <p rend="justify">Cu ochii văd călăul ce moartea-mi pregăteşte;</p>
               <p rend="justify">Fiinţa mea se pierde şi mintea-mi rătăceşte</p>
               <p rend="justify">De nicăieri nădejde, nici urmă de-ajutor.</p>
               <p rend="justify">De frica morţii însăşi, presimt că am să mor.</p>
               <p rend="justify">O, scumpă Izabelă, tu ce-mi aprinzi iubirea, Alungi şi spaima morţii, mi-aduci şi liniştirea!</p>
               <p rend="justify">De cum evoc surâsul divinei tale guri, Se risipesc aceste diabolice făpturi.</p>
               <p rend="justify">Oricât de aspră-i soarta ce-acum o voi cunoaşte, Să te gândeşti la mine – şi-atuncea voi renaşte.</p>
               <p rend="justify">Dar ce? În toiul nopţii se umblă pe la porţi?</p>
               <p rend="justify">Amice, vii la mine? Ce ştiri cu tine porţi?</p>
               <p rend="justify">SCENA 8</p>
               <p rend="justify">Clindor, Temnicerul.</p>
               <p rend="justify">TEMNICERUL</p>
               <p rend="justify">(în timp ce Izabela şi Liza rămân în umbră.)</p>
               <p rend="justify">Înalta judecată, în marea-i indulgenţă, Luat-a hotărârea de-a vă-acorda clemenţă.</p>
               <p rend="justify">CLINDOR</p>
               <p rend="justify">Clemenţă! Zei din ceruri!</p>
               <p rend="justify">TEMNICERUL</p>
               <p rend="justify">La noapte veţi muri.</p>
               <p rend="justify">CLINDOR</p>
               <p rend="justify">Aceasta-i indulgenţa ce-mi pot ei oferi?</p>
               <p rend="justify">TEMNICERUL</p>
               <p rend="justify">Nu preţuiţi clemenţa aşa cum se cuvine.</p>
               <p rend="justify">Scutit de-o moarte-n public, scăpaţi şi de ruşine.</p>
               <p rend="justify">CLINDOR</p>
               <p rend="justify">Cum să-l glorific oare pe-acel judecător</p>
               <p rend="justify">Ce-n marea lui clemenţă m-a osândit să mor?</p>
               <p rend="justify">TEMNICERUL</p>
               <p rend="justify">Primiţi solia morţii cu toată bărbăţia.</p>
               <p rend="justify">CLINDOR</p>
               <p rend="justify">Fă-ţi, fără vorbă multă, amice, datoria!</p>
               <p rend="justify">TEMNICERUL</p>
               <p rend="justify">Afară aşteaptă-arcaşii. E totul pregătit</p>
               <p rend="justify">Şi de-i vedeţi, desigur, veţi fi mai mulţumit.</p>
               <p rend="justify">SCENA 9</p>
               <p rend="justify">Clindor, Izabela, Liza, Temnicerul.</p>
               <p rend="justify">IZABELA</p>
               <p rend="justify">(se adresează Lizei în timp ce temnicerul deschide lui Clindor uşa temniţei) 11 vom vedea, o, Liza!</p>
               <p rend="justify">V LIZA</p>
               <p rend="justify">Sunteţi ca fermecată.</p>
               <p rend="justify">IZABELA</p>
               <p rend="justify">Cum aş putea fi altfel, când viaţa mi-i redată?</p>
               <p rend="justify">Ni-s vieţile legate; şi lovitura grea</p>
               <p rend="justify">Ce viaţa i-o distruge, zdrobeşte şi pe-a mea.</p>
               <p rend="justify">TEMNICERUL</p>
               <p rend="justify">Ei, domnul meu, asemeni arcaşi cunoaşteţi oare?</p>
               <p rend="justify">CLINDOR</p>
               <p rend="justify">Chiar voi sunteţi, o, Doamne! Surpriză-ncântătoare!</p>
               <p rend="justify">Înşelător amabil, tu n-ai minţit de loc!</p>
               <p rend="justify">Da, voi muri la noapte, dar de prea mult noroc!</p>
               <p rend="justify">IZABELA</p>
               <p rend="justify">Clindor!</p>
               <p rend="justify">TEMNICERUL</p>
               <p rend="justify">Să nu vă-ndemne la mângâieri ispita!</p>
               <p rend="justify">Pe urmă fiecare ne-om alinta iubita.</p>
               <p rend="justify">CLINDOR</p>
               <p rend="justify">Ce, Liza şi cu dânsul.?</p>
               <p rend="justify">IZABELA</p>
               <p rend="justify">Să-ţi spun cum s-a-ntâmplat</p>
               <p rend="justify">Şi cum de dragul Lizei el te-a eliberat.</p>
               <p rend="justify">TEMNICERUL</p>
               <p rend="justify">Cuvinte de iubire acum pot să ne strice.</p>
               <p rend="justify">E locul cam nesigur; hai să plecăm de-aice!</p>
               <p rend="justify">IZABELA</p>
               <p rend="justify">Să mergem; dar v-am cere să vă mai stăpâniţi</p>
               <p rend="justify">Ardoarea pân-la nuntă. Ei, ne-o făgăduiţi?</p>
               <p rend="justify">Altminteri ne întoarcem.</p>
               <p rend="justify">CLINDOR</p>
               <p rend="justify">Fiţi fără-ngrijorare.</p>
               <p rend="justify">Cuvântul meu de cinste!</p>
               <p rend="justify">TEMNICERUL</p>
               <p rend="justify">(către Liza)</p>
               <p rend="justify">Cuvântul meu de-onoare!</p>
               <p rend="justify">IZABELA</p>
               <p rend="justify">Cu-aşa făgăduială, chiar viaţa ne-o riscăm.</p>
               <p rend="justify">TEMNICERUL</p>
               <p rend="justify">Prea multă vreme pierdem. E timp să evadăm.</p>
               <p rend="justify">SCENA 10</p>
               <p rend="justify">Alcandru, Pridamant.</p>
               <p rend="justify">ALCANDRU</p>
               <p rend="justify">Norocul lor, amice, să ştii că nu se curmă, Şi cine-i urmăreşte nu le va da de urmă.</p>
               <p rend="justify">PRIDAMANT</p>
               <p rend="justify">Răsuflu-acum în voie.</p>
               <p rend="justify">"^ALCANDRU</p>
               <p rend="justify">Doi ani apoi s-au scurs.</p>
               <p rend="justify">Urcaţ-au trepte 'nalte în lungul lor parcurs.</p>
               <p rend="justify">N-am să înşir pe unde umblat-au împreună, Nici zilele senine, nici cele cu furtună;</p>
               <p rend="justify">Nu voi vorbi de arta prin care s-au 'nălţat;</p>
               <p rend="justify">Să ne ajungă felul în care-au evadat, Şi mărginind povestea la cele necesare, Am să-i arăt în toată nespusa lor splendoare.</p>
               <p rend="justify">De vrei să vezi acuma mai mândre întâmplări, Urmează-mă. Voi trece la alte evocări.</p>
               <p rend="justify">N</p>
               <p rend="justify">Acei ce-n faţa voastră aici se perindară</p>
               <p rend="justify">Trăind din plin iubirea şi drama lor fugară, Nehărăziţi pe lume unui măreţ destin, N-avură strălucire, nici faimă pe deplin.</p>
               <p rend="justify">ACTUL</p>
               <p rend="justify">SCENA 1</p>
               <p rend="justify">Alcandru, Pridamant.</p>
               <p rend="justify">PRIDAMANT</p>
               <p rend="justify">Azi parcă Iza! Cla e mai încântătoare!</p>
               <p rend="justify">ALCANDRU</p>
               <p rend="justify">În urma-i merge Liza, fidefa-nsoţitoare.</p>
               <p rend="justify">Dar mai întâi de toate, tu nu te-nspăimânta, Şi nu ieşi de-aicea decât în urma mea.</p>
               <p rend="justify">Căci altfel rişti, ia seama, să cazi în nefiinţă</p>
               <p rend="justify">PRIDAMANT</p>
               <p rend="justify">În astfel de condiţii, îmi piere-orice dorinţă.</p>
               <p rend="justify">SCENA 2</p>
               <p rend="justify">Izabela, în rolul Hipolitei. Liza, înfăţişând pe Clarina.</p>
               <p rend="justify">LIZA</p>
               <p rend="justify">Această comedie când oare-o vom sfârşi?</p>
               <p rend="justify">Vreţi să petrecem noaptea, printre boschete.</p>
               <p rend="justify">—  Aci?</p>
               <p rend="justify">IZABELA</p>
               <p rend="justify">Eu am să-ţi spun ce gânduri încoace mă purtară</p>
               <p rend="justify">Căci de-mi ascund durerea, mi-e soarta mai amară.</p>
               <p rend="justify">Ştii, prinţul Florilam e.</p>
               <p rend="justify">LIZA</p>
               <p rend="justify">Da, ştiu, plecă la drum.</p>
               <p rend="justify">IZABELA</p>
               <p rend="justify">Din pricina aceasta, eu sufăr crunt acum.</p>
               <p rend="justify">Fiindu-ne prieten şi casa lui vecină, A pus să se deschidă o poartă spre grădină.</p>
               <p rend="justify">Rozina – principesa – şi soţul meu, complici, Când Florilam plecat-a, se întâlnesc aici.</p>
               <p rend="justify">Aştept să-mi văd bărbatul şi fără vorbă multă</p>
               <p rend="justify">Să-i spun că nu-s femeie sa rabd aşa insultă.</p>
               <p rend="justify">LIZA</p>
               <p rend="justify">De-mi daţi crezare, doamnă, să nu-l mai dojeniţi.</p>
               <p rend="justify">Mai bine aţi ascunde tot ceea ce gândiţi.</p>
               <p rend="justify">Pornirile geloase sunt vane şi absurde.</p>
               <p rend="justify">Bărbatul, când le simte, mai tare vrea să zburde.</p>
               <p rend="justify">El tot stăpân rămâne şi orice-am spune noi, îl mână, dimpotrivă, mereu spre-amoruri noi.</p>
               <p rend="justify">IZABELA</p>
               <p rend="justify">Iubirea-i vinovată s-o rabd? Să nu se ştie?</p>
               <p rend="justify">Pe alta s-o iubească? Eu doar să-mi zic soţie?</p>
               <p rend="justify">Nu-i crimă, când el rupe al căsniciei fir?</p>
               <p rend="justify">Cum nu se ruşinează de-aşa minciuni – mă mir!</p>
               <p rend="justify">LIZA</p>
               <p rend="justify">Astfel a fost pe vremuri. Dar azi fidelitate</p>
               <p rend="justify">Şi-un lanţ al căsniciei sunt lucruri perimate.</p>
               <p rend="justify">Pentru bărbaţi onoarea îşi are legea ei:</p>
               <p rend="justify">Ce e la dânşii cinste, necinste-i la femei.</p>
               <p rend="justify">Pe laşitatea noastră se-nalţă-a lor onoare:</p>
               <p rend="justify">E-o cinste pentru-un nobil să aibă ţiitoare!</p>
               <p rend="justify">IZABELA</p>
               <p rend="justify">Scuteşte-mă de omul atât de-orgolios încât să fie mândru că e necredincios!</p>
               <p rend="justify">Dacă-a urî trădarea, a ţine la soţie</p>
               <p rend="justify">E  socotit de unii drept o nemernicie, Pe-un astfel de nemernic aş pune pururi preţ, Dispreţuit de este, stimez acest dispreţ.</p>
               <p rend="justify">Şi de-i un blam când soţul soţia nu-şi înşală</p>
               <p rend="justify">Fidelul soţ să-şi facă din blamu-acesta, fală.</p>
               <p rend="justify">LIZA</p>
               <p rend="justify">Am auzit portiţa, desigur c-a venit.</p>
               <p rend="justify">IZABELA</p>
               <p rend="justify">Să ne retragem.</p>
               <p rend="justify">LIZA</p>
               <p rend="justify">Vine încoace. V-a zărit.</p>
               <p rend="justify">SCENA 3</p>
               <p rend="justify">Clindor, în rolul lui Theagen.</p>
               <p rend="justify">Izabela în rolul Hipolitei.</p>
               <p rend="justify">Liza în acel al Clarinei, CLINDOR</p>
               <p rend="justify">Prinţesa mea se-ascunde şi văd că mă evită.</p>
               <p rend="justify">Aceasta-i desfătarea cândva făgăduită?</p>
               <p rend="justify">Aşa se răsplăteşte amorul meu fidel?</p>
               <p rend="justify">O, staţi şi nu vă temeţi, prinţesa mea, de fel.</p>
               <p rend="justify">Vi-i soţu-absent şi doarme geloasa mea consoartă.</p>
               <p rend="justify">V</p>
               <p rend="justify">—  Corneille-Teatru</p>
               <p rend="justify">IZABELA</p>
               <p rend="justify">Eşti sigur de aceasta?</p>
               <p rend="justify">CLINDOR</p>
               <p rend="justify">Înverşunată soartă!</p>
               <p rend="justify">IZABELA</p>
               <p rend="justify">Sunt trează. Tu, viclene, nu m-ai putut orbi</p>
               <p rend="justify">Căci văd, în miez de noapte, la fel ca-n plină zi.</p>
               <p rend="justify">Văd cum se-ntruchipează ce-a fost doar bănuială;</p>
               <p rend="justify">Ţi-am desluşit prea bine purtarea neleală.</p>
               <p rend="justify">Cu gura ta trădat-ai perfidul tău secret, îndrăgostit bezmetic ce nu poţi fi discret!</p>
               <p rend="justify">Da, este în iubire o faptă imprudentă</p>
               <p rend="justify">Din propria-ţi soţie să-ţi faci o confidentă.</p>
               <p rend="justify">Nu mi-ai jurat tu oare la alta să nu ţii?</p>
               <p rend="justify">Azi unde ţi-i amorul? Credinţa unde ţi-i?</p>
               <p rend="justify">Când mi le dăruiseşi, păstrat-ai amintirea</p>
               <p rend="justify">Cât între noi de mare era deosebirea?</p>
               <p rend="justify">Rivalii tăi, din cale ţi-i-am înlăturat în timp ce tu – ţii minte? Erai doar un soldat.</p>
               <p rend="justify">Am părăsit şi casa unui iubit părinte</p>
               <p rend="justify">Ca să îndur cu tine mizeria.</p>
               <p rend="justify">—  Ţii minte?</p>
               <p rend="justify">Şi braţele întins-am atunci când m-ai răpit.</p>
               <p rend="justify">Căci la porunca tatei n-am vrut să mă mărit.</p>
               <p rend="justify">Apoi, tu ştii prea bine ce griji, ce sărăcie</p>
               <p rend="justify">Am îndurat urmându-ţi amara pribegie.</p>
               <p rend="justify">Vai, cruntă mi-a fost soarta, când, iată, printr-un salt</p>
               <p rend="justify">Ai obţinut deodată un rang atât de-nalt.</p>
               <p rend="justify">De crezi că fără mine ţi-e viaţa fericită, Mă duc din nou în casa de unde-am fost răpită.</p>
               <p rend="justify">Iubindu-te, necazuri de-am înfruntat mereu, Nu-i pentru-a ta mărire – ci ca să fii al meu.</p>
               <p rend="justify">CLINDOH</p>
               <p rend="justify">De ce îmi faci o vină din fuga ta cu mine?</p>
               <p rend="justify">Ce poate face-amorul o ştii şi tu prea bine.</p>
               <p rend="justify">Să fii mereu cu mine, dorinţă el ţi-a dat.</p>
               <p rend="justify">Nu m-ai urmat pe mine, plăcerea ţi-ai urmat!</p>
               <p rend="justify">Eram sărman atuncea, dar nu uita de-asemeni</p>
               <p rend="justify">Că fuga ta făcuse aidoma să-mi semeni.</p>
               <p rend="justify">Să te răpesc, te-asigur că nu mă ispiteau</p>
               <p rend="justify">Averi oricât de multe ce-acasă rămâneau!</p>
               <p rend="justify">Eu am adus ca zestre doar spada neînvinsă.</p>
               <p rend="justify">Tu ce mi-ai dat afară de-o dragoste aprinsă?</p>
               <p rend="justify">Pe când mă duse spada din ce în ce mai sus, Iubirea-ţi în pericol de mii ori m-a pus.</p>
               <p rend="justify">Regreţi pe-al tău părinte, cu biata-i bogăţie;</p>
               <p rend="justify">Să fii printre prinţese, au nu-ţi mai place ţie?</p>
               <p rend="justify">Te du atunci în ţara din care ai plecat</p>
               <p rend="justify">Să cumperi cu averea-ţi un rang precum ţi-am dat!</p>
               <p rend="justify">La urma urmei, spune, ce te nemulţumeşte?</p>
               <p rend="justify">Silitu-te-am vreodată să mă asculţi orbeşte?</p>
               <p rend="justify">Am fost cu tine rece ori dispreţuitor?</p>
               <p rend="justify">Femeile-s ciudate, suciţa-i mintea lor!</p>
               <p rend="justify">Când soţul le adoră şi-n dragostea-i nebună</p>
               <p rend="justify">La felul lor năstruşnicfiir vrea să se supună, Când le oferă-onoruri şi-un trai de griji ferit, Când orişice capriciu le este-ngăduit, –</p>
               <p rend="justify">Dacă un pic ştirbit-ai credinţa conjugală, Nu este-n lume faptă la fel de criminală;</p>
               <p rend="justify">Mai bine-ai fi făţarnic, hoţ, ucigaş, escroc, Ţi-ai otrăvi părinţii, ai da la casă foc!</p>
               <p rend="justify">Şi chiar pedeapsa cruntă, Titanilor sortită, Lovind pe Encelade, de drept ţi-e cuvenită.</p>
               <p rend="justify">IZABELA -</p>
               <p rend="justify">Dar ţi-am mai spus adesea: faimoasele-ţi măriri</p>
               <p rend="justify">Nu-mi fură niciodată prilej de ispitiri.</p>
               <p rend="justify">Eu te urmai pe tine, când părăsii pe tata;</p>
               <p rend="justify">Dar când priveşti mărirea ce firea ta schimbat-a, Nu te gândi la mine – vezi cui o datoreşti.</p>
               <p rend="justify">Prin Florilam, ştii bine, eşti astăzi tot ce eşti.</p>
               <p rend="justify">Abia ce te cunoaşte şi felul tău îi place;</p>
               <p rend="justify">Din biet oştean, deodată el căpitan te face</p>
               <p rend="justify">Şi prin această slujbă norocul ţi-a-nzecit.</p>
               <p rend="justify">Ajungi, prin ocrotirea-i, de rege ocrotit;</p>
               <p rend="justify">Şi ce prietenie de-atuncea îţi arată, Grăbindu-ţi înălţarea, lui singur datorată!</p>
               <p rend="justify">Prin grija lui ajuns-ai – vezi, lucrul se putu –</p>
               <p rend="justify">Mai mic în rang ca dânsul, dar mai puternic tu;</p>
               <p rend="justify">Oricui avea să-i frângă într-astfel cerbicia;</p>
               <p rend="justify">Iar tu, drept mulţumire, să-i spurci, vrei, căsnicia!</p>
               <p rend="justify">Dar pentru-a ta pornire, arată un temei!</p>
               <p rend="justify">Când el îţi face-un bine, să-l necinsteşti tu vrei?</p>
               <p rend="justify">El te-a umplut de bunuri, tu furi a sa iubire.</p>
               <p rend="justify">Ţi-aduse măreţie, tu lui, doar înjosire!</p>
               <p rend="justify">Aşa întorci tu oare tot binele primit?</p>
               <p rend="justify">Cu-aşa recunoştinţă îl crezi tu răsplătit?</p>
               <p rend="justify">CLINDOR</p>
               <p rend="justify">O, suflete (căci încă aşa e al tău nume</p>
               <p rend="justify">Şi-aşa îţi va rămâne cât am să fiu pe lume), Crezi oare că respectul sau teama de-a muri</p>
               <p rend="justify">Vor dobândi anume ce nu poţi dobândi?</p>
               <p rend="justify">Ingrat, sperjur tu spune-mi, sau orişicum îţi place.</p>
               <p rend="justify">Iubirii noastre însă injurie nu-i face.</p>
               <p rend="justify">Ea îşi păstrează focul întreg, nemistuit, Iar patima aceasta ce m-a învăluit</p>
               <p rend="justify">De-ar fi putut să fie ucisă la născare, Nu pregeta să-o facă iubirea mea cea mare.</p>
               <p rend="justify">Că datoria-ncearcă zadarnic a lupta 0 ştii şi tu prea bine din însăşi viaţa ta.</p>
               <p rend="justify">Când te silise Eros să-ţi părăseşti căminul, Părintele şi-avutul ca să-mi urmezi destinul, Tot Eros, cu de-a sila, dorinţa, vai! Mi-a dat</p>
               <p rend="justify">Să te lipsesc pe tine dé câte un oftat;</p>
               <p rend="justify">Ci iartă-mi tu greşeala aceasta ne-nsemnată.</p>
               <p rend="justify">Nu-ţi fură nimeni locul de soaţă adorată.</p>
               <p rend="justify">Iubirea ce nu are virtutea ca temei, Chiar ea se nimiceşte prin slăbiciunea ei;</p>
               <p rend="justify">Amorul ce ne leagă, adânc se-ntemeiază, Cu cinste se-ncunună, virtutea îl veghează;</p>
               <p rend="justify">Prin dârza-i stăruinţă un nou avânt îşi ia</p>
               <p rend="justify">Şi legătura-i ţine cât ţine viaţa mea.</p>
               <p rend="justify">Deci, suflete, îmi iartă această rătăcire, Pe care mi-a trimis-o amorul în neştire, Şi rabdă-mi nebunia de-o clipă; doar tu ştii</p>
               <p rend="justify">Că dragostea ne leagă acum ca-n prima zi.</p>
               <p rend="justify">IZABELA</p>
               <p rend="justify">O, cum mă las de lesne în voia amăgirii!</p>
               <p rend="justify">Văd desluşit trădarea, dar mă încred iubirii.</p>
               <p rend="justify">Mă las din nou răpită de glasu-ţi pătimaş, Ba iert chiar fărdelegea, iubindu-l pe făptaş.</p>
               <p rend="justify">Iubite soţ, mă scuză că sunt nestăpânită în marea mea mânie din inimă pornită!</p>
               <p rend="justify">În astfel de-ntâmplare, nu dovedeşte-amor</p>
               <p rend="justify">Acel ce se arată mereu nepăsător.</p>
               <p rend="justify">Dt^mi piere strălucirea şi farmecu-mi se trece, E drept faţă de mine să te arăţi mai rece;</p>
               <p rend="justify">Şi chiar consimt a crede că ce-ai făcut acum, Iubirea conjugală n-o schimbă nicidecum.</p>
               <p rend="justify">Dar nu uita spre cine ardoarea ta se-ndreaptă;</p>
               <p rend="justify">Din pricina-i, desigur primejdii mari te-aşteaptă.</p>
               <p rend="justify">Ai grijă ca secretul să-ţi fie nepătruns;</p>
               <p rend="justify">Cei mari nu pot să facă nimica într-ascuns.</p>
               <p rend="justify">Alaiul ce într-una de paşii lor se ţine, Greu îl înşeli, când ochii şi-ndreaptă către tine, Şi pârâtor devine oricine-a presupus</p>
               <p rend="justify">Că prin această pâră se-nalţă el mai sus.</p>
               <p rend="justify">Iar Florilam acuma sau mai târziu afla-vă</p>
               <p rend="justify">Ori singur, ori prin alţii, ce demnă ţi-e isprava!</p>
               <p rend="justify">Şi-atuncea – doar la gândul acesta mă-nfior –</p>
               <p rend="justify">Va merge în mânia-i chiar până la omor.</p>
               <p rend="justify">Când sufletul abateri de felu-acesta-ţi cere, îmbină-ntotdeauna prudenţă şi plăcere.</p>
               <p rend="justify">Aş accepta schimbarea, aşa cum ţi-am mai spus, De-aş şti că scumpa-ţi viaţă tu nu vei fi expus.</p>
               <p rend="justify">CLINDOR</p>
               <p rend="justify">Atunceaîncă-o dată să ţi-o repet mă lasă, Că pentru-a mea iubire, de viaţă nici nu-mi pasă.</p>
               <p rend="justify">Prea mi-a pătruns în suflet şi-n mreje m-a cuprins</p>
               <p rend="justify">Ca să mă tem de moarte, de-ar fi să fiu surprinţ.</p>
               <p rend="justify">În patima mea oarbă, eu îndrăznesc a spune: în cumpănă chiar capul nu e prea mult a-l pune;</p>
               <p rend="justify">Dar focu-acesta, clipe să-l potolească-ajung.</p>
               <p rend="justify">E  un puhoi ce trece şi nu ţine-ndelung.</p>
               <p rend="justify">IZABELA</p>
               <p rend="justify">Atuncea mergi la moarte cu pofta ta nebună, Dispreţuieşte-ţi viaţa, cu plânsu-mi dimpreună.</p>
               <p rend="justify">După-o astfel de faptă, cum poţi tu socoti</p>
               <p rend="justify">Că doar cu-a ta pedeapsă un prinţ s-ar mulţumi?</p>
               <p rend="justify">Ce sprijin să-mi rămână când vei muri-n ruşine</p>
               <p rend="justify">Şi răzbunării sale mă vei lăsa pe mine, Ca necinstind soţia cuiva ce l-a trădat, De două ori să simtă că-i bine răzbunat? *</p>
               <p rend="justify">Eu n-am s-aştept atâta ca moartea ta să vie</p>
               <p rend="justify">Şi să se-abată-asupră-mi pedeapsa lui târzie.</p>
               <p rend="justify">Onoarea mea întreagă, păstrată până-atunci, Tu jertfă urii sale aşa uşor arunci?</p>
               <p rend="justify">Îmi voi cruţa ruşinea legată de-a ta soartă:</p>
               <p rend="justify">De nu rămâi în viaţă, la rându-mi voi fi moartă, Iar trupul meu ce ţie "cu drag s-a dăruit, Atuncea nu se teme să fie pângărit.</p>
               <p rend="justify">Trăiam pentru iubire, nu pentru-acea ruşine</p>
               <p rend="justify">De-a desfăta bărbatul cel înşelat de tine.</p>
               <p rend="justify">Adio. Chiar acuma, murind eu cea dintâi îţi iert fărădelegea. Poţi liber să rămâi.</p>
               <p rend="justify">CLINDOR</p>
               <p rend="justify">0, nu muri, iubito. Priveşte ce schimbare</p>
               <p rend="justify">În sufletu-mi aduse virtutea ta cea mare.</p>
               <p rend="justify">Yi ciuda crimei mele tu încă mă iubeşti, Brin moartea ta, o soartă nedemnă ocoleşti!</p>
               <p rend="justify">De laudă, mai vrednic ce ar putea să fie?</p>
               <p rend="justify">Iubirea ta cea mare, sau marea-ţi vitejie?</p>
               <p rend="justify">Învins de amândouă, spre tine iar m-avânt.</p>
               <p rend="justify">Poràirea mea neroadă căzută-i la pământ, Şi aimea simţire-n fine, cu totul vindecată, Din lanţuri ruşinoase e-acum descătuşată, Când inima-mi fu prinsă, ea nu s-a apărat.</p>
               <p rend="justify">Uita-vfei tu vreodată?</p>
               <p rend="justify">I i 1 IZABELA</p>
               <p rend="justify">Ce oare? Am uitat.</p>
               <p rend="justify">CLINDOR</p>
               <p rend="justify">Chiar dacă astăzi ochii cei mai frumoşi din lume</p>
               <p rend="justify">Ar vrea să mă cuprindă în mreji fără de nume, Mi-e inima ferită şi nu mă tem de ei, Căci ochii tăi, nu alţii, îmi sunt stăpâni şi zei.</p>
               <p rend="justify">LIZA</p>
               <p rend="justify">Dar cine vine-ncoace?</p>
               <p rend="justify">SCENA 4</p>
               <p rend="justify">Clindor, în rolul lui Theagen, Izabela, în rolul</p>
               <p rend="justify">Hipolitei, Liza, în acel al Clarinei, Erast. Un grup de slujitori ai lui Florilam.</p>
               <p rend="justify">ERAST</p>
               <p rend="justify">(înjunghiind pe Clindor)</p>
               <p rend="justify">Netrebnice, primeşte</p>
               <p rend="justify">Favorul ce iubita prin mine-ţi dăruieşte.</p>
               <p rend="justify">I</p>
               <p rend="justify">PRIDAMANT</p>
               <p rend="justify">(către Alcandru)</p>
               <p rend="justify">O, Doamne! 11 ucide! Nu-i daţi un ajutor?</p>
               <p rend="justify">ERAST/</p>
               <p rend="justify">Aşa să moară, pururi, orice seducător!</p>
               <p rend="justify">IZABELA</p>
               <p rend="justify">I</p>
               <p rend="justify">Călăilor, ce faceţi?</p>
               <p rend="justify">ERAST '</p>
               <p rend="justify">Am dat o pildă dreaptă.</p>
               <p rend="justify">Cu spaimă să privească pedeapsa ce-i aşteaptă, Ingraţii care-ar crede că fără de căinţi</p>
               <p rend="justify">Necinste pot aduce în casa unor prinţi.</p>
               <p rend="justify">Noi răzbunăm deodată – e gândul ce ne-ndeamnă</p>
               <p rend="justify">Pe prinţ, pe principesă, pe dumneavoastră, doamna.</p>
               <p rend="justify">Pentru toţi trei, venit-am aicea să abat</p>
               <p rend="justify">Un om ce n-a fost vrednic de a vă fi bărbat.</p>
               <p rend="justify">Când o mârşavă faptă îşi capătă răsplată, O, nu mai plângeţi, doamnă, căci fost-aţi răzbunată.</p>
               <p rend="justify">Adio!</p>
               <p rend="justify">IZABELA</p>
               <p rend="justify">Jumătate din el, doar, ai ucis!</p>
               <p rend="justify">În mine mai trăieşte. Pe cel ce te-a trimis</p>
               <p rend="justify">De vrei a-l satisface, ia viaţa mea zdrobită!</p>
               <p rend="justify">—  Iubite soţ, la pieptu-mi a ta ţi-a fost răpită</p>
               <p rend="justify">Căci inima-mi geloasă, cu tainicul ei rost, Nu m-a vestit la vreme, să-mpiedic ce a fost.</p>
               <p rend="justify">Puternică lumină, atâta de târzie, Ne-arăţi ameninţarea atunci când ne sfâşie!</p>
               <p rend="justify">Ar trebui. Mă-năbuş. Prea mult am suferit.</p>
               <p rend="justify">Deodată şi putere şi glas m-au părăsit.</p>
               <p rend="justify">Durerea ma ucide, dar mi-e şi mângâiere, Căci ne uneşte iarăşi.</p>
               <p rend="justify">LIZA</p>
               <p rend="justify">O, graiul cum îi piere!</p>
               <p rend="justify">Vai, doamna moare! Moare! Să alergăm de zor</p>
               <p rend="justify">—  Ajunge-atâta vorbă! Să cerem ajutor!</p>
               <p rend="justify">(Aci se coboară o cortină care ascunde grădina şi trupurile lui Clindor şi al Izabelei; vrăjitorul şi tatăl ies din grotă.)</p>
               <p rend="justify">SCENA 5</p>
               <p rend="justify">Alcandru, Pridamant.</p>
               <p rend="justify">ALCANDRU</p>
               <p rend="justify">De-a noastre vise soarta îşi râde tâlhăreşte;</p>
               <p rend="justify">Ne-nalţă, ne prăvale, cum roata-i se-nvârteşte, Iar legile-i nedrepte în univers domnesc</p>
               <p rend="justify">Şi-n plină fericire, pieirii ne sortesc.</p>
               <p rend="justify">PRIDAMANT</p>
               <p rend="justify">Unei iubiri de tată, aceste vorbe-s crunte;</p>
               <p rend="justify">Pot fi doar mângâiere durerilor mărunte;</p>
               <p rend="justify">Ci mi-am văzut eu fiul răpus, asasinat, Pierdută fericirea şi visul spulberat;</p>
               <p rend="justify">Prea mare mi-e durerea şi rana prea fierbinte, Ca să mai pot pricepe asemenea cuvinte.</p>
               <p rend="justify">Vai! Sărăcia poate de rău l-ar fi ferit.</p>
               <p rend="justify">Fatala-i fericire, ea l-a nenorocit!</p>
               <p rend="justify">De-acum încolo poate să tacă-a mea durere, Un chin care boceşte aşteaptă mângâiere;</p>
               <p rend="justify">Al meu şi-urmează soarta. Destul am suferit.</p>
               <p rend="justify">Adio, mor la rându-mi, căci fiul mi-a murit.</p>
               <p rend="justify">ALCANDRU</p>
               <p rend="justify">Firească desperare pe căi fireşti te mână</p>
               <p rend="justify">Şi face-o crimă cine decizia-ţi amână.</p>
               <p rend="justify">Urmează-ţi dar feciorul şi nu mai aştepta!</p>
               <p rend="justify">Dar împotrivă-ţi mâna în van ai îndrepta.</p>
               <p rend="justify">Te va răpune sigur durerea ta cea mare.</p>
               <p rend="justify">Ca s-o sporesc, pe dată te duc la-nmormântare.</p>
               <p rend="justify">(în acest moment cortina se ridică şi toţi actorii împreună cu portarul, numără banii pe o masă, fiecare luându-şi partea ce i se cuvine.)</p>
               <p rend="justify">FRIDAMANT</p>
               <p rend="justify">Ce-i asta? Oare morţii au bani de numărat?</p>
               <p rend="justify">ALCANDRU»</p>
               <p rend="justify">Cum vezi, aici, niciunul nu-i dezinteresat.</p>
               <p rend="justify">PRIDAMANT</p>
               <p rend="justify">Clindor e! Iată-l! Doamne! Ce mare mi-e surpriza!</p>
               <p rend="justify">Îi văd şi asasinii, soţia lui şi Liza!</p>
               <p rend="justify">Prin ce minunăţie, deodată împăcaţi, Stau laolaltă morţii şi viii adunaţi?</p>
               <p rend="justify">ALCANDRU</p>
               <p rend="justify">E-acum sfârşitul piesei cu crime şi zâzanii, Actorii se adună ca să-şi împartă banii.</p>
               <p rend="justify">Pier unii, alţii-omoară, un altul e mâhnit, Dar viaţa lor, pe scenă, frăţeşte i-a unit.</p>
               <p rend="justify">În versuri se înfruntă şi-apoi cad fără teamă, Rostind cuvinte grele – de care nu ţin seamă.</p>
               <p rend="justify">Trădatul, trădătorul, cel viu şi cel ucis</p>
               <p rend="justify">Se regăsesc prieteni, de parcă-a fost un vis.</p>
               <p rend="justify">Clindor şi cèi din juru-i au izbutit să scape</p>
               <p rend="justify">De-un tată şi de-un jude ce-i urmăreau de-aproape.</p>
               <p rend="justify">Zvârliţi în sărăcie şi fără de-ajutor, Ales-au meseria aceasta de actor.</p>
               <p rend="justify">PRIDAMANT</p>
               <p rend="justify">Deci, fiul meu pe scenă.?</p>
               <p rend="justify">ALCANDRU</p>
               <p rend="justify">Da, arta grea, frumoasă, Fu pentru câteşipatru o primitoare casă;</p>
               <p rend="justify">Iar după închisoare, tot ce-ai putut vedea, Iubirea-i adulteră şi-o moarte atât de grea, Sunt doar sfârşitul tragic al unei piese triste</p>
               <p rend="justify">La care tot Parisul se duce să asiste, Şi să admire arta în care din belşug</p>
               <p rend="justify">Ei se arată vrednici de-un nobil meşteşug.</p>
               <p rend="justify">Bănoasă-i meseria, iar bogăţia mare</p>
               <p rend="justify">Pe care ai văzut-o în toată-a ei splendoare, Chiar lui îi aparţine. Dar astfel îmbrăcat</p>
               <p rend="justify">Pe scenă doar s-arată, lăsându-se-admirat.</p>
               <p rend="justify">PRIDAMANT</p>
               <p rend="justify">Crezusem că murise. Era doar amăgire.</p>
               <p rend="justify">Dar nu văd un prea mare prilej de mulţumire.</p>
               <p rend="justify">Să fie-acesta rangul atât de ridicat</p>
               <p rend="justify">La care fericirea cea mare l-a purtat?</p>
               <p rend="justify">ALCANDRU</p>
               <p rend="justify">Nu te mai plânge. Astăzi, e mare cinste-n teatru</p>
               <p rend="justify">Şi se arată-oricine al scenei idolatru;</p>
               <p rend="justify">O artă odinioară hulită pe nedrept</p>
               <p rend="justify">E  îndrăgită astăzi de orice om. Deştept.</p>
               <p rend="justify">Vuieşte tot Parisul! Provincia o-aşteaptă!</p>
               <p rend="justify">Chiar principii, spre teatru privirile-şi îndreaptă.</p>
               <p rend="justify">Poporul se desfată, şi-un nobil, nicăieri</p>
               <p rend="justify">Nu poate să mai afle asemenea plăceri;</p>
               <p rend="justify">Iar cei ce prin adâncă şi rodnică gândire</p>
               <p rend="justify">Se străduiesc s-aducă obştească mulţumire, Găsesc la un spectacolfrumos ce-l pot vedea, 0 desfătare demnă de-o muncă-atât de grea.</p>
               <p rend="justify">Chiar Ludovic, monarhul, în lupte neînfrântul, A cărui faimă face să tremure pământul, încununat cu lauri acceptă, uneori, La teatru, să privească, s-asculte pe actori.</p>
               <p rend="justify">Parnasul îşi arată minunile acolo, Iar mulţi din cei pe care i-a îndrăgit Apollo, Şi minţile alese, găsesc destul răgaz</p>
               <p rend="justify">Să scrie pentru scenă – cu lacrimi ori cu haz.</p>
               <p rend="justify">De vrei cumva să judeci un om după câştiguri</p>
               <p rend="justify">Să ştii că şi în teatru, venituri mari ţi-asiguri.</p>
               <p rend="justify">Deci, fiul dumitale, cu meseria sa, E mai bogat acuma decât la dumneata.</p>
               <p rend="justify">Te leapădă, amice, de-acea prejudecată</p>
               <p rend="justify">Şi nu-i mai plânge soarta atât de minunată.</p>
               <p rend="justify">PRIDAMANT</p>
               <p rend="justify">Nu am nici o părere de rău când pot vedea</p>
               <p rend="justify">Că are-o meserie ce-o-ntrece pe a mea.</p>
               <p rend="justify">La început, desigur, fu inima-mi mişcată</p>
               <p rend="justify">Când am crezut în piesa ce o vedeam jucată;</p>
               <p rend="justify">Nu-i prea recunoscusem nici farmec, nici folos</p>
               <p rend="justify">Şi mă plângeam de teatru, găsindu-l odios.</p>
               <p rend="justify">Dar spusa dumitale mi-a-nlăturat sfiala</p>
               <p rend="justify">Şi mi-a gonit tristeţea o dată cu greşeala.</p>
               <p rend="justify">Binc-a făcut băiatul!</p>
               <p rend="justify">ALCANDRU</p>
               <p rend="justify">O  vezi şi dumneata.</p>
               <p rend="justify">PRIDAMANT</p>
               <p rend="justify">Fireşte, eu chiar mâine, de-aicea voi pleca.</p>
               <p rend="justify">Merg la Paris, Alcandre. Iar pentru-a ta ştiinţă</p>
               <p rend="justify">Primeşte-mi admiraţia şi-a mea recunoştinţă.</p>
               <p rend="justify">ÀLÔÀftDRtJ</p>
               <p rend="justify">Ë-o mare bucurie s-ajuţi un om cinstit.</p>
               <p rend="justify">A-i da o mulţumire, te face mulţumit.</p>
               <p rend="justify">Adio! Mă pot duce – ţi-e inima-mpăcată.</p>
               <p rend="justify">PRIDAMANT</p>
               <p rend="justify">Un bine ca acesta greu şi-ar găsi răsplată;</p>
               <p rend="justify">Dar n-am să pot vreodată uita, în viitor, Mărinimoasa-ţi faptă, ilustre vrăjitor!</p>
               <p rend="justify">SFÂRŞIT</p>
            </div>
            <div type="div2">
               <head>Horaţiu</head>
               <lg>
                  <l>Tragedii; în romineştc de Victor Eltimiu în colaborare cu Petru Manotlu<lb/>PERSOANELE:<lb/>TULiLUS, regele Romei.</l>
                  <l>BĂTRÎNUL HORAŢIU, cavaler roman.<lb/>HORAŢIU, fiul său.<lb/>CURIAŢIU, nobil din Alba, logodnicul Cămilei.<lb/>VALERIU, cavaler roman, îndrăgostit de Cămila.</l>
                  <l>SABINA, soţia lui Horaţiu şi sora lui Curiaţiu.<lb/>CĂMILA, logodnica lui Curiaţiu şi sora lui Horaţiu.<lb/>IULIA, romană, prietena Sabinei şi a Cămilei.<lb/>FLAVIAN, soldat din oastea Albei.</l>
                  <l>PROCUL, soldat din oastea Romei.</l>
                  <l>ACTUL 1<lb/>La Roma, într-o sală a palatului lui Horaţiu.<lb/>SCENA 1</l>
                  <l>Sabina şi lulia<lb/>SABINA</l>
                  <l>Îmi iartă slăbiciunea şi suferinţa mea:<lb/>E  prea îndreptăţită în astă clipă grea;<lb/>Când vezi căzând pe tine urgia cea mai mare</l>
                  <l>Un tremur sade bine chiar celui dârz şi tare;<lb/>Cel mai puternic cuget atât de crunt lovit, Cum ar putea rămâne întreg şi neclintit?<lb/>Deşi trăiesc în suflet o teamă ne-mblânzită, Simţirea nu îmi este de lacrimi cotropită<lb/>Şi-n valul de suspine urcat spre-a bolţii vrajă<lb/>Măcar statornicia să-mi stea mereu de strajă.</l>
                  <l>Când poţi să stingi în tine a lacrimii scânteie, Nu eşti bărbat şi totuşi mai mult ca o femeie.<lb/>Astâmpărându-ţi plânsul în ceasul.de urgie, Arăţi, fiind femeie, destulă bărbăţie.<lb/>IULIA</l>
                  <l>Aceasta i-ar ajunge unei făpturi vulgare</l>
                  <l>Ce face din nimica o suferinţă mare;<lb/>De-această slăbiciune virtutea-i umilită, Şi speră să răzbească, deşi e îndoită.<lb/>Stau cele două taberi sub zidurile noastre, Dar Roma nu cunoaşte înfrângeri şi dezastre; în loc să tremuri, cântă-i un imn de proslăvire;<lb/>Daca-a pornit la luptă, pornit-a la mărire!</l>
                  <l>Alungă, da, alungă îngrijorarea vană, Fii vrednică Sabina, de-un suflet de romană!<lb/>SABINA</l>
                  <l>Romană-s, vai, fiindcă Horaţiu e roman;<lb/>Prin mâna-i stau alături de-un falnic cetăţean, Dar legătura asta mi-ar fi numai sclavie<lb/>De-ar fi să uit de locul ce-mi dete ziua mie, De Alba, unde viaţa-mi pornit-a să respire.<lb/>O, Albă, ţară scumpă, întâia mea iubire, Când văd că între tine şi noi, porni război, Mă tem şi pentru tine, mă tem şi pentru noi<lb/>Şi de găseşti, o, Romă, trădare-n gândul meu<lb/>Duşmanii ţi-i alege, să-i pot urî şi eu!<lb/>Când oştile-şi înfruntă voinţa lor, înalta, Cu fraţii mei într-una şi soţul meu în alta, Cum să-ţi urez izbândă şi fără necredinţă<lb/>Să mânii zeii pentru deplina-ţi biruinţă?<lb/>Eu ştiu că începutul, puterea ţi-e în faşă<lb/>Că fără de războaie nu vei spori, trufaşă;<lb/>Al tău e viitorul şi marile-i destine<lb/>Nu se opresc în pragul popoarelor latine; îţi hotărâră zeii a lumii stăpânire<lb/>Şi numai prin războaie vei merge spre-mplinire;<lb/>Eu n-am să stau în calea măreţului avânt, Ce va să-ndeplinească al zeilor cuvânt.<lb/>Aş vrea să-ţi văd, o, Romă, superbele armate<lb/>Cum taie Pirineii şi trec încoronate.<lb/>Să-mpingi batalioane departe-n Răsărit</l>
                  <l>Stindardele-ţi înfige pe Rinul biruit;<lb/>Coloanele lui Hercul sub paşii tăi răsune;<lb/>Dar cruţă o cetate ce-n vremile străbune<lb/>Ţi-a dat pe Romul, rege, din sânge vechi de regi.<lb/>Din eljţi tragi şi nume şi ziduri mari şi legi!<lb/>Origina ţi-e Alba. Opreşte-te din cale<lb/>Şi nu înfige fierul în sânul mamei tale!<lb/>Aiurea îţi întoarce triumfătorul pas;<lb/>A  Albei bucurie îţi va cânta învglas, Căci, dânsa fericită de strălucirea ta, îţi va dori izbândă, dar nu în contra sa!<lb/>IULIA</l>
                  <l>Mă miră aste vorbe! Ţi-am cunoscut gândirea<lb/>Când, împotriva Albei ne-am înarmat oştirea.<lb/>Erai nepăsătoare, o socoteai duşmană, Părea că porţi în vine un sânge de romană, îţi admiram pornirea cu care îţi jertfeai<lb/>Trecutul tot şi una cu soţul te făceai.<lb/>Şi-ţi alinam suspinul şi temerea ciudată, Crezând că pentru Roma erai îngrijorată.<lb/>SABINA</l>
                  <l>Atâta timp cât fură numai ciocniri uşoare<lb/>Prea slabe ca pe unul sau cellalt să-l doboare, Atât cât o speranţă de pace mai trecea, Puteam să fiu romană, în vanitatea mea.<lb/>Triumful Romei dacă îl aşteptam cu teamă<lb/>Pornirea tăinuită n-o mai lăsam să geamă.</l>
                  <l>Şi, dacă, dimpotrivă, simţindu-i tari pe-ai mei<lb/>Mă bucuram în suflet şi biruiam cu ei, Deodată, judecata chemând într-ajutor<lb/>Plângeam văzând norocul trecând de partea lor.</l>
                  <l>Dar azi, când o cetate va trebui să piară, Să cadă sclavă Alba sau Roma să dispară, Când n-or mai fi zăgazuri pentru învingător •<lb/>Şi nici speranţe-n calea învinsului popor, M-aş arăta prea crudă, cu ţara mea, sărmana, Dac-aş simţi că-n mine a biruit romana, Triumful vostru dacă i-aş implora la zei, Cu preţul unui sânge vărsat de fraţii mei.<lb/>Nu doar de-un om se leagă tot ce mă abătu, Eu nu sunt pentru Alba, nici pentru Roma, nu!<lb/>Mă tem şi pentru una şi pentru alta, eu.<lb/>Oricare-ar fi sfârşitul, voi fi lovită greu.<lb/>Mă-mpart amândurora egal, pân-la osândă, Părtaşă la dezastru dar nu şi la izbândă, Şi-n mijlocul atâtor urale şi plânsori, Voi plânge cu învinşii, urând pe-nvingători!<lb/>IULIA</l>
                  <l>Se nasc, chiar foarte-adesea, în vremi nenorocite, Deosebite gânduri în firi deosebite!<lb/>Pe alt temei Cămila se zbate mai cumplit:</l>
                  <l>Bărbatul tău i-e frate, iar fratele, iubit;</l>
                  <l>Dar astăzi vede altfel, c-o suferinţă-naltă, Când neamu-i e-ntr-o parte şi dragostea-n cealaltă.<lb/>Pe când purtai în suflet un crez roman, înalt, Al dânsei, şovăielnic, la cel dintâi asalt, La orice pregătire de luptă se temea, Nici uneia din taberi triumful nu-i dorea, Pe cei loviţi plângându-i cu lacrimi nesecate, Purta mereu în suflet durerile-adunate.<lb/>Dar ieri, aflând că zarul fusese aruncat, Şi că-nsfârşit asaltul din urmă fi-va dat, I-a strălucit pe frunte o bucurie mare.<lb/>SABINA</l>
                  <l>Vai, Iulia, mi-e teamă de grabnica-i schimbare!</l>
                  <l>Deunăzi, cu Valeriu, vorbea prieteneşte;<lb/>Rivalului acesta pe frate-meu jertfeşte.<lb/>Cu mintea tulburată de câte s-au vestit, Doi ani i-ajung să uite pe cel care-a lipsit.<lb/>Dar iartă-mi izbucnirea unei iubiri frăţeşti;<lb/>De grija lui mi-e frică de câte-mi povesteşti.<lb/>Mă roade bănuiala s-o văd alunecând, în preajma zilei grele, schimbată prea curând.<lb/>Cu alte răni într-una un suflet nu se-ncarcă, Priveşte-mprejurarea cu alte gânduri parcă, Iar întâlniri duioase nu le-ai putea avea<lb/>Nici mulţumirea care trăieşte-acum în ea.<lb/>IULIA</l>
                  <l>Şi mie toate-acestea îmi par nelămurite.<lb/>Nu pot pricepe tâlcul schimbării împlinite, Ar fi de-ajuns în faţa acestei mari dureri, S-o vezi, să nu te tulburi şi nici să nu mai speri, Dar să te bucuri, iată, e mult prea mult, fireşte.<lb/>SABINA</l>
                  <l>Dar iată că la vreme Cămila şi soseşte; încearc-o, iscodeşte-o şi fă-o să vorbească, I-eşti dragă şi nu poate nimic să-ţi tăinuiască.<lb/>Vă las. Iubită soră, ascult-o pe Iulia</l>
                  <l>Că mie mi-e ruşine să-mi port melancolia.<lb/>Cu inima înfrântă zdrobită până-n fund, Singurătatea caut, durerea să-mi ascund.<lb/>SCENA 2</l>
                  <l>Cămila, Iulia.</l>
                  <l>CĂMILA</l>
                  <l>Ce rău că mă sileşte să mă destăinuiesc!<lb/>Mai mică-mi crede oare durerea ce-o trăiesc</l>
                  <l>Şi mai nepăsătoare în suferinţa mea<lb/>Cu mai puţine lacrimi voi plânge decât ea?<lb/>Mi-e sufletul şi mie zdrobit, tăiat în două, Ca ea, sunt împărţită în oştile-amândouă.<lb/>Eu am să-mi văd iubitul, unica mea comoară, Menit să-mi piardă ţara sau pentru-a lui să moară<lb/>Şi dragostea aceasta ce-n vraja ei mă fură, S-o fac prilej de lacrimi, s-o fac prilej de ură.<lb/>IULIA</l>
                  <l>Cu toate-acestea, dânsa e mai de plâns, o, da!</l>
                  <l>Îţi poţi schimba iubitul; pe soţ nu-l poţi schimba.<lb/>Primeşte-l pe Valeriu, uitând pe Curiaţiu<lb/>Şi potoli-vei, poate, al temerii nesaţiu.<lb/>Vei fi a noastră toată cu sufletu-mpăcat, Nimic nu vei mai pierde în câmpul ce-ai lăsat.<lb/>CĂMILA</l>
                  <l>De poţi, dă-mi alte sfaturi, nu sfaturi de cruzime, Nefericirea plânge-mi dar nu-mi impune crime, Cu toate că durerea eu nu mi-o pot răbda îndur mai bine chinul decât a-l merita.<lb/>IULIA</l>
                  <l>Cum? Ţi se pare crimă un ţel dac-ai schimbat?<lb/>CĂMILA</l>
                  <l>Cum? Lipsa de credinţă îţi pare de iertat?<lb/>IULIA</l>
                  <l>Cu inamicul nu poţi păstra un legământ!<lb/>CĂMILA</l>
                  <l>Cuvântul dat o dată e totdeauna sfânt.</l>
                  <l>I<lb/>IULIA</l>
                  <l>S-acoperi adevărul cred c-o să-ţi fie greu.<lb/>Aseară cu Valeriu, nu t*am văzut chiar eu?</l>
                  <l>Surâzătoarea faţă cu care l-ai primit îndreptăţea speranţa ce-ntrânsul a mijit.<lb/>CĂMILA</l>
                  <l>De-am stat cu el de vorbă, având un chip voios, Nu lui am vrut să-i fie aceasta de folos.<lb/>Eu mă gândeam la altul în mulţumirea mea.<lb/>Cuvântul ascultându-mi, greşeala-ţi vei vedea.<lb/>Îi port lui Curiaţiu o dragoste curată<lb/>Ca să mai port osânda de-a-l fi uitat vreodată.</l>
                  <l>Ţi-aduci aminte ziua când sora lui iubită, Cu fratele-mi mai mare a fost căsătorită?<lb/>Şi culmea fericirii îi dete tatăl meu<lb/>Răsplată a iubirii să-i fiu soţie eu.<lb/>Această zi ne-aduse şi fericirea, şi<lb/>Unind a noastre case, pe regi îi dezuni.</l>
                  <l>Acelaşi ceas ne-aduse şi nuntă şi război, Ne-a licărit speranţa, stingându-ne-o, apoi, Ne smulse toate-ndată, ce ţoşte le-am avut, Făcându-ne logodnici, vrăjmaşi ne-a prefăcut.<lb/>Ce mult ni se părură acele clipe grele, Cum şi-a vărsat atuncea blestemele în stele.<lb/>Şi eu cu câte lacrimi udai a mea privire, N-am să-ţi mai spun: de faţă ne-ai fost la despărţire.<lb/>Văzuşi de-atuncea câte în sufletu-mi se zbat<lb/>Şi pentru pace câte urări n-am mai urat<lb/>Şi cât potop de lacrimi vărsai necontenit<lb/>Când pentru ţara-mi dragă şi când pentru iubit!<lb/>În marea-mi deznădejde, cu nimeni să m-aline, Am vrut să-ncerc norocul în tainele divine.<lb/>Ascultă ce oracol mi-a fost sortit chiar ieri, Şi spune de mângâie cumplitele-mi dureri.<lb/>Un grec vestit şi care de-atâţia ani la şir, Sub Aventin prezice al vieţii tainic fir<lb/>Iar Apollo printr-însul de-a pururi a vorbit, Mi-a spus în aste versuri al chinului sfârşit: „Şi Alba ca şi Roma la chip se vor schimba;<lb/>Trăi-vor iar în pace precum e dorul tău;</l>
                  <l>Cu tine, Curiaţiu, pe veci se va lega<lb/>Şi n-o să vă despartă nicicând un demon rău".<lb/>Oracolul acesta-l primii încrezătoare</l>
                  <l>Căci întrecea în bine nădejdea cea mai mare</l>
                  <l>Şi m-am lăsat în zborul frumosului meu vis, Cum n-a fost niciodată unei iubite scris.<lb/>Atunci mi-eşi în cale, Valeriu; ştii prea bine<lb/>Că nu mi-a fost vreodată pe plac. Vorbi cu mine</l>
                  <l>Şi l-am lăsat să-mi spună cuvinte câte vrea.<lb/>Nu; nici nu ştiu prea bine dacă i-am spus ceva^<lb/>Dar nici dispreţul rece-n priviri nu mi-a lucit; în ochi pe Curiaţiu l-aveam necontenit;<lb/>Tot ce-auzeam, de dânsul îmi aducea aminte;</l>
                  <l>Şi tot ce-am spus şoptise a mele jurăminte.<lb/>Dar astăzi, iată, lupta s-a-ncins cumplit. Mi-e teamă.</l>
                  <l>Ieri îmi dădură vestea dar n-am luat-o-n seamă, N-am înţeles-o bine, cuprinsă cum eram<lb/>De pacea prevestită şi-al meu epitalam.<lb/>A  fost de-ajuns o noapte să-mi risipească visul, Frumosul vis de pace şi dragoste. Abisul<lb/>Mi s-a căscat în faţă cu groaze mii şi mii, Mi-a risipit beţia din care mă trezii:<lb/>Năluci spăimântătoare, vedenii de măcel, Movile mari de hoituri şi monştrii fel de fel;<lb/>Văzut-am sânge, moarte, apoi pustiu. Tăcere.</l>
                  <l>Un spectru se ridică. Se-nalţă. Fuge. Piere.<lb/>Şi alţi strigoi în goană şi spaima ce-i gonea, Sporiră-nfrigurarea şi nălucirea mea.<lb/>IULIA</l>
                  <l>Un vis se tălmăceşte p^ dos de cum a fost.<lb/>CĂMILA</l>
                  <l>La fel dorinţii mele aş vrea să-i aflu rost, Dar, orişicum, mă aflu, ori ce-aş gândi şi-aş face, în zi de bătălie, ar nu în zi de pace!<lb/>I<lb/>IULIA<lb/>Aşa sfârşim războiul şi-ncepem împăcarea.<lb/>CĂMILA</l>
                  <l>Mai bine-ar ţine răul, decât să-i văd urmarea;<lb/>De-ar fi să cadă Roma sau Alba să se-abată, Nu mai râvni, iubite, să-mi fii bărbat vreodată, Căci numele acesta nu-l vei putea primi învingător al Romei sau robul ei de-ai fi!<lb/>Dar gata. Faţă nouă în faţa noastră vine.<lb/>Cum? Tu eşti Curiaţiu? Tu însuţi? Văd eu bine?<lb/>SCENA 3</l>
                  <l>Curiaţiu, Cămila, Iulia.<lb/>CURIAŢIU<lb/>Nu te-ndoi, Cămila, de cel care s-arată.</l>
                  <l>El nu e-nvingătorul nici sclavul Romei. Iată</l>
                  <l>Aceste mâini în sânge roman n-or să roşească, Nici lanţurile voastre n-or să le umilească!<lb/>Eu ştiu că-n slava Romei, aşa te poartă gândul:<lb/>Dispreţuindu-mi lanţul, triumful meu urându-l, Precum şi eu, la rându-mi, trăiesc acestea toate, Cu teama de izbândă şi de captivitate.<lb/>CĂMILA</l>
                  <l>Destul, o Curiaţiu, căci restul l-am ghicit.<lb/>Tu fugi de-nvălmăşeala unui război cumplit<lb/>Iar inima-ţi întreagă dorind să mă păstreze îi fură ţării tale puterile-ţi viteze.<lb/>Să-ţi cumpănească altul renumele de vrea, Şi altul să te mustre pentru iubirea ta, Nu mie mi se cade a te dispreţui<lb/>Cu cât ţi-arăţi iubirea, cu-atât te voi iubi.<lb/>Şi dacă ţării tale atât îi datorezi, Cum vei putea, pe mine, cu ea, să mă păstrezi?<lb/>Văzutu-l-ai pe tata? Putea-vă el să-ndure în casa-i primitoare tânjala să te fure, El care pune Statul mult mai presus ca toate, Şi Roma mult mai scumpă ca fiica, socoate?!<lb/>De fericirea noastră eşti bine-ncredinţat?<lb/>Ca ginere te vede sau ca duşman ai stat?<lb/>CURIAŢIU<lb/>Ca ginere, fireşte, el m-a văzut cu drag, Când mi-a fost dat cu cinste să-i calc al casei prag<lb/>Dar nu mă vede printr-o trădare ticăloasă</l>
                  <l>Nevrednic de onoarea să-i pot intra în casă.</l>
                  <l>A  patriei credinţă eu nu mi-o părăsesc;<lb/>Iubind-o pe Cămila şi cinstea îmi iubesc.<lb/>Cât a ţinut războiul, m-am dăruit dreptăţii, Statornic şi iubirii, statornic şi cetăţii.<lb/>Cu dragostea deodată şi Alba împăcăm;<lb/>Plângeam cu voi alături şi pentru ea luptam;<lb/>Şi dacă bătălia va fi curând în toi, Lupta-voi pentru Alba, voi plânge pentru voi;<lb/>Da, da! Cu tot aleanul ce inima-mi vrăjeşte, Războiul de va ţine, lupta-voi vitejeşte!<lb/>Eu numai când e pace pătrund la voi în casă;</l>
                  <l>În pace se aprinse iubirea-ne frumoasă!<lb/>CĂMILA</l>
                  <l>0, pacea! Cum. Vă credem asemenea miracol!</l>
                  <l>IULIA</l>
                  <l>Încrede-te, Cămila, în ultimul oracol!</l>
                  <l>Şi s-aşteptăm în voie sfârşitul fericit<lb/>Pe care ni-l aduce al păcii răsărit!</l>
                  <l>Y<lb/>CURIAŢIU<lb/>Cine-ar putea să creadă? Oştirile-amândouă<lb/>Egal împinse-n luptă de-o îndârjire nouă, S-ameninţau cu ochii şi n-aşteptau decât<lb/>Supremul ordin ca să pornească hotărât, Când dictatorul nostru oştirii voastre cere, Naintea luptei crude o clipă de tăcere.<lb/>Fu dată învoiala.</l>
                  <l>—  Ce facem noi, romani, Strigă – şi care demon făcu din noi duşmani?<lb/>E  vremea să aprindem lumina judecăţii;<lb/>Suntem vecini şi rude. Copilele cetăţii<lb/>Noi vi le-am dat adesea, primindu-vă ca soţi.<lb/>În rândurile noastre aveţi cumnaţi, nepoţi, Suntem un singur sânge în două vechi oraşe.<lb/>De ce să ne ucidem în tabere vrăjmaşe?<lb/>Prin moartea lui, învinsul pe-nvingător slăbeşte;<lb/>Triumful cel mai mare cu lacrimi se plăteşte.<lb/>Vrăjmaşii stau la pândă, nerăbdători să vadă, Cum unul dintre-ai noştri pe cellalt le dă pradă, Slăbit prin biruinţa şi istovit de ea<lb/>Nemaiputând lui însuşi vreun ajutor să-şi dea.<lb/>Destul se bucurară de-a noastră duşmănie, Uniţi de-aici nainte să mergem cu frăţie!<lb/>Să dăm uitării pricini trecute şi mărunte, Ce fac haine rude din luptători de frunte.<lb/>Trufia ce ne-ndeamnă spre locul de poruncă, Şi una-ntr-alta, oarbe, oştirile ne-aruncă, Va trebui de-a pururi cu sânge s-o plătim?<lb/>În loc de dezbinare, romani, să ne unim!<lb/>S-alegem luptătorii ce se vor înfrunta, Şi-n braţul lor năvalnic norocul ne va sta.<lb/>Ce hotărî-vă soarta, primi-vom fiecare;</l>
                  <l>Cel slab să se supună rivalului mai tare.</l>
                  <l>Dar nici o umilire acestor oameni bravi!</l>
                  <l>Supuşi celui puternic să nu-i devie sclavi, Nici dări şi nici ruşine. Vor fi numai datori<lb/>Să meargă sub drapelul purtat de-nvingători!</l>
                  <l>Şi-aşa din două taberi un singur Stat vom face.<lb/>Cuvintele acestea duceau un gând de pace, Şi toţi, zvârlindu-şi ochii în câmpul inamic, Recunoşteau o rudă, un văr sau un amic.<lb/>Şi se mirau cu toţii cum mâinile avide, Putură să roşească în lupte fratricide.<lb/>Pe fruntea lor acuma, strălumina la fel</l>
                  <l>Avântul înfrăţirii şi groaza de măcel.<lb/>Primită fu-nvoiala şi pacea mult visată în semnul învoielii fu repede uitată.<lb/>Trei pentru toţi lupta-vor. Luarăm un răgaz<lb/>S-aleagă şefii noştri oşteanul mai viteaz, în cort e şeful nostru, al vostru în Senat.<lb/>CĂMILA</l>
                  <l>0, zei, primesc aceasta cu gându-nseninat!</l>
                  <l>CURIAŢIU<lb/>În cel mult două ore, precum ne-am înţeles, Ne vom alege soarta cum sorţii au ales.<lb/>În vremea asta, drumul e liber, cum îl vrei.</l>
                  <l>În câmpul nostru-i Roma şi noi în câmpul ei;<lb/>De-o parte şi de alta putem umbla în voie;<lb/>Ne-om regăsi prieteni de ieri, cu bunăvoie.</l>
                  <l>Cât despre mine, dornic spre fraţii tăi venii<lb/>Şi dorul meu fierbinte curând îl împlinii.<lb/>Prea scumpul tău părinte chiar mâine îmi va da</l>
                  <l>Nespusa fericire de-a fi soţia mea!<lb/>N-ai să-i înfrunţi voinţa cu gând de vrăjmăşie?<lb/>CĂMILA</l>
                  <l>Supunerea deplină e-a noastră datorie.</l>
                  <l>CURIAŢIU<lb/>Atuncea vino, dulcei porunci să te supui, Să ne primim norocul, plecaţi în faţa lui.<lb/>I<lb/>CĂMILA</l>
                  <l>Te voi urma. Să mergem să văd pe fraţii mei, Sfârşitul suferinţii să-l ştiu şi de la ei.<lb/>IULIA</l>
                  <l>Plecaţi! Şi-n vremea asta, în pace sau război, La sfintele altare jertfi-voi pentru voi!<lb/>S "</l>
                  <l>I<lb/>M<lb/>ACTUL II<lb/>SCENA 1</l>
                  <l>Horaţiu, Curiaţiu.<lb/>CURIAŢIU<lb/>Deci, Roma să-şi împartă onoarea, nu a vrut;<lb/>Căzând alminteri, sorţii nedrepţi i-ar fi crezut;<lb/>Şi falnica cetate, în fraţii tăi şi-n tine, Găsi cei trei războinici, s-o apere mai bine;<lb/>Şi cum întreg curajul e-ales doar dintr-o casă, De ale noastre toate arată că nu-i pasă.<lb/>S-ar crede că, păzită prin voi, azi, de albani, Feciorii lui Horaţiu sunt unicii romani.<lb/>Alegerea aceasta, prin cinstea ei, putea</l>
                  <l>Cu lauri trei familii pe veci. Încununa.</l>
                  <l>Dar, cum a vrut destinul ca în aceeaşi casă<lb/>Să intre a mea soră şi să-mi aleg mireasă<lb/>Prin tot ce-ţi sunt acuma, prin tot ce îţi voi fi, Mă bucură, că soarta prin zaru-i te cinsti.<lb/>Dar bucuria asta îmi este sugrumată</l>
                  <l>De-o teamă care-n suflet pătrunde-ntunecată.</l>
                  <l>V-avdat războiu-acesta atâta strălucire, Că tremur pentru Alba şi-a ei nenorocire.<lb/>Chemându-vă la luptă, destinul a jurat</l>
                  <l>S-o piardă prin al vostru curaj neînfricat.</l>
                  <l>Simt tot ce urmăreşte prin braţul vostru brav, Şi, de pe-acum, în mine, mă văd căzându-ţi sclav.<lb/>HORAŢIU<lb/>Să nu ai pentru Alba, ci pentru Roma, teamă</l>
                  <l>Văzând pe cine uită, ştiind pe cine cheamă;<lb/>Orbirea să-i cumplită şi de pieire-o leagă, Având de unde-alege şi-atât de rău s-aleagă.<lb/>Mii de bărbaţi ai Romei, mai vrednici decât noi, Puteau intra cu fală în vajnicu-i război.<lb/>Dar, deşi lupta asta mă-mpinge spre sicriu, De gloria chemării demn voi râvni să fiu.<lb/>O-ncredere semeaţă în sufletu-mi urzesc<lb/>Şi sper, deşi nu-s falnic, mai mult să-ndeplinesc.<lb/>Oricât va fi duşmanul de tare şi de brav, Eu nu mă văd căzându-i, prin luptă dreaptă, sclav.<lb/>Crezu în mine Roma, dar sufletu-mi vrăjit</l>
                  <l>Sau îi va face voia sau va muri zdrobit.</l>
                  <l>De cauţi biruinţa sau moartea, cazi mai greu.<lb/>De-această deznădejde e plin sufletul meu.</l>
                  <l>Oricare-ar fi destinul, văd Roma în sclavie</l>
                  <l>Când eu înfrânt, voi trece din luptă-n veşnicie.<lb/>CURIAŢIU<lb/>Aceasta, vai, mi-e teama care, acum, mă-nfrânge;</l>
                  <l>Ce ţara porunceşte, prietenia-mi plânge.<lb/>Cumplita sfâşiere de-a şti Alba învinsă<lb/>Sau biruind cu preţul să-ţi văd suflarea stinsă;<lb/>Să simt că scopul unic spre care tinde ea</l>
                  <l>Se cumpără cu moartea, lovind în viaţa ta.<lb/>Ce bucurie oare să-aştept, ce să doresc?<lb/>Sfârşitul tot cu lacrimi, oricum, o să plătesc, Iar dorurile mele, oricum, vor fi trădate.<lb/>HORAŢIU<lb/>Cum? Zilele mi-ai plânge când ţării dragi sunt date?<lb/>În inimi mari, această jertfire-i minunată</l>
                  <l>Iar gloria nu-ndură să fie-ndoliată.</l>
                  <l>Aş preamări de-a pururi neînsemnata-mi moarte<lb/>Dacă atât s-ar cere să fie-a Romei parte.</l>
                  <l>CURIAŢIU<lb/>Prietinilor, totuşi, îngăduie-le spaima;<lb/>Căci moartea e urâtă oricât de mare-i faima;</l>
                  <l>Slăvirea-i pentru tine, iar pierderea e-a lor</l>
                  <l>Şi te vor plânge veşnic aşa, nemuritor.<lb/>Când pierzi un bun prieten, toate se sting din fire.</l>
                  <l>Dar Flavian s-arată. Poate-mi aduce-o ştire.<lb/>SCENA 2</l>
                  <l>Horaţiu, Curiaţiu, Flafian.<lb/>CURIAŢIU<lb/>Ce ştii de-aleşii Albei? Sunt oameni de temei?<lb/>FLAVIAN</l>
                  <l>Vin tocmai să-ţi dau vestea.<lb/>CURIAŢIU<lb/>Şi care sunt cei trei?<lb/>FLAVIAN</l>
                  <l>Sân*, fraţii tăi, cu tine!<lb/>*  CURIAŢIU<lb/>Ce spui?</l>
                  <l>FLAVIAN</l>
                  <l>Da, tu şi fraţii tăi.<lb/>De ce ţi-e fruntea tristă? De ce ţi-s ochii răi?<lb/>Alegerea-ţi displace?<lb/>CURIAŢIU<lb/>Nu; sunt numai mirat;</l>
                  <l>Norocul e prea mare, iar eu, prea ne-nsemnat.</l>
                  <l>FLAVIAN</l>
                  <l>Voi spune, deci, acelui ce m-a trimis solie, Că ştirea ai primit-o cam fără bucurie?<lb/>Înfăţişarea-ţi rece trezeşte doar uimirea.<lb/>CURIAŢIU<lb/>Prietenia.<lb/>—  Spune-i.<lb/>—  Rudenia, iubirea<lb/>Nu vor opri, vreodată, pe cei trei Curiaţi<lb/>Să lupte, pentru ţară, contra a trei Horaţi.<lb/>FLAVIAN</l>
                  <l>În contra lor? Ce multe spun vorbele-ţi puţine!<lb/>CURIAŢIU<lb/>Te du să duci răspunsul şi lasă-ne. Cu bine!<lb/>SCENA 3</l>
                  <l>Horaţiu, Curia.<lb/>CURIAŢIU<lb/>De-acum, pământul, cerul, infernul peste noi</l>
                  <l>Unind ale lor Furii, veni-vor cu război.</l>
                  <l>Dar oamenii şi zeii şi demonii şi sorţii, Zadarnic se adună să ne arunce morţii!<lb/>Puţin de toate-mi pasă; de foc îmi este-avântul;<lb/>Căci soarta ca şi zeii şi dracii şi pământul<lb/>Cu cât vor fi mai groaznici, mai răi şi mai cumpl<lb/>Cu-atât de-a noastră faimă vor fi mai umiliţi.<lb/>T7 – CornelIIe-Teatru 257<lb/>HORAŢIU<lb/>Destinul ce, prin cinste, ne este dezlegat, Ne dă din plin prilejul să fim tot ce-am visat.<lb/>El ne sileşte-acuma că, în nenorocire, Cumplit să se măsoare cu-a noastră-nvrednicire.<lb/>Şi cum, în noi, el vede nu oameni de duzină, Pe piscul său ne cheamă, scăldându-ne-n lumină.<lb/>Luptând c-un duşman" pentru salvarea tuturor, Şi să primeşti pumnalul, doar tu, ucigător, E fapta prea măruntă a micii vrednicii<lb/>Cu care mii se umflă şi o vor face mii;<lb/>Căci moartea pentru ţară, de toţi este dorită<lb/>Şi-n viaţa tuturora e-o splendidă ispită.<lb/>Dar a jertfi iubirea pentru obştescul bine<lb/>Şi-nvălmăşagul luptei, să lupţi întâi cu tine;<lb/>S-ataci un grup în care se află sorocit</l>
                  <l>Şi fratele soţiei şi-al surorii scump iubit;<lb/>Să te desprinzi din toate lovind neîndurat</l>
                  <l>Un sânge ce, prin viaţa-ţi, l-ai vrea răscumpărat, Aceasta e virtutea cu care mă mândresc!<lb/>Puţini o au în suflet, puţini o pizmuiesc, Şi foarte rar se vede ca firea omenească, Spre piscu-acestei glorii să vrea să năzuiască.<lb/>CURIAŢIU<lb/>Prin ale noastre nume în veci o să trăim;</l>
                  <l>E minunat prilejul; se cade să-l iubim.</l>
                  <l>Vom fi oglip". I de aur, exemple de mândrie, Dar îndârjirea-ţi sună puţin» barbarie.<lb/>Chiar cei mai bravi de mâine, luptând pentru mărire, Nu-ţi vor călca pe urme în drum spre nemurire.<lb/>Oricare i-ar fi preţul acestei faime-n lume, Fii neştiut mai bine decât cu-al ei renume.<lb/>Eu îndrăznesc a spune, iar tu o ştii prea bine, N-am întrebat în templu, ce rol mi se cuvine.<lb/>Iubirea, înrudirea apropiată şi<lb/>Prietenia.<lb/>—  Nimeni nu m-a putut clinti.<lb/>Dar, dacă astăzi Alba mi-a dat o-nsărcinare<lb/>Cum ţie-ţi dete Roma şi tot atât de mare.<lb/>Voi face pentru Alba, cât tine, ca roman;</l>
                  <l>Mi-e inima semeaţă, dar vreau să fiu uman.<lb/>Când văd că fericirea-ţi ar vrea să-mi bea din sânge<lb/>Şi când a mea râvneşte tot să te poată-nfrânge;<lb/>Că logodit cu sora pe frate-l voi ucide</l>
                  <l>Şi că-mpotrivă-mâ ţara vrea lupte fratricide, Deşi, la datorie alerg să stau de pază<lb/>Virtutea-mi se-ndjrjeşte, dar mă-nspăimânt de groază.<lb/>Mi-e milă şi de mine, ba chiar îi pizmuiesc<lb/>Pe cei căzuţi în luptă, şi-acum îi fericesc.<lb/>Fără să vreau, o clipă, să dau cumva-napoi, îmi duc virtutea tristă în crâncenul război.</l>
                  <l>Ce Alba-mi dă, îmi place; dar plâng tot ce-mi răpeşte;<lb/>Iar dacă Roma cere ce nu e omeneşte, Voi lăuda toţi zeii că nu-s născut roman<lb/>Şi că, prin chiar aceasta, pot să rămân uman.<lb/>HORAŢIU<lb/>Roman, de nu eşti, tinde spre gândurile-i mari;<lb/>De-ncerci să-mi fi de-o seamă, râvneşte ca să pari.<lb/>Virtutea mea de stâncă, cu care mă mândresc, Goneşte şovăiala pe care o gonesc.<lb/>Nu biruie acela ce intră în război, Cu îndoieli în suflet, privind trist înapoi, Nefericirea noastră e mare, negrăită, Dar inima-mi ce-o vede, nu este îngrozită.<lb/>Oricine-ar fi acela pe care ţara-mi cere<lb/>Să-l nimicesc.<lb/>—  Porunca mă-mbată de plăcere.^<lb/>Numai încredinţarea acestui ordin sfânt, Din sufletu-mi alungă orice alt simţământ.<lb/>Iar cine, ca s-asculte, mai stă să se gândească, Sfârşeşte şi porunca în ţărnă s-o târască.<lb/>Acest drept sacru rupe tot ce ne-a-nlănţuit.<lb/>Fiind ales de Roma, rămân de neclintit.</l>
                  <l>Cu-aceeaşi bucurie ţâşnită din dreptate, M-am cununat cu sora şi voi lupta c-un frate.<lb/>Şi ca să punem capăt acestei vorbe vane, Nu te cunosc de-acuma, căci eşti alban, duşmane!<lb/>CURIAŢIU<lb/>Eu te cunosc, vai, încă; aceasta mă ucide.</l>
                  <l>Dar nu ştiam că, gându-ţi, atâta frig închide; îngăduie să-mi placă, dar nu să-l şi imit, Deşi ne este chinul ca dânsul de-mplinit.<lb/>HORAŢIU<lb/>Nu-mbrăţişa virtutea de nimenea constrâns.<lb/>Răsfaţă-te în voie cu vorbe şi cu plâns;<lb/>Şi gustă-n libertate o dulce fericire;<lb/>Jeleşte cu Cămila ce plânge în neştire.<lb/>Mă duc, surorii tale, să-i fiu o pildă vie:</l>
                  <l>O  clipă să nu uite că este-a mea soţie.<lb/>Drag să-i rămâi chiar dacă, prin mâna ta albană, Eu voi cădea; şi-n jale să fie-n veci romană.<lb/>SCENA 4</l>
                  <l>IIora [iu, Curia [iu, Cămila.</l>
                  <l>HORAŢIU<lb/>Cunoşti cinstirea mare/; logodnicului tău, Cămila?<lb/>CĂMILA</l>
                  <l>Vai, destinul cu mine este rău!</l>
                  <l>HORAŢIU<lb/>Arată că-mi eşti soră şi dârz te stăpâneşte;<lb/>De voi cădea sub braţu-i, în luptă, vitejeşte, Să vezi numai eroul, nu pe ucigător, Pe omul de onoare, făcând ce-a fost dator, Slujindu-şi ţara aprig, aşa cum se cuvine, Şi că prin biruinţă s-a-nvrednicit de tine.<lb/>Apoi, începeţi nunta, crezând că sunt cu voi.<lb/>Dar, dacă spada asta, în crâncenul război, M-o-ncununa cu lauri, încununând sfârşitul, Să nu-mi aduci o vină că ţi-am ucis iubitul.<lb/>În ochii tăi văd lacrimi cât jalea poate cere;<lb/>Bociţi-vă-mpreună, sorbiţi o mângâiere;<lb/>Certaţi-vă cu cerul, cu tot ce este scris, Dar după crunta luptă, uitaţi pe cel ucis.<lb/>(Lui Curiaţiu.)<lb/>Te las cu ea o clipă, apoi, fără de teamă</l>
                  <l>Vom merge unde cinstea pe amândoi ne cheamă.</l>
                  <l>SCENA 5</l>
                  <l>Curiaţiu, Cămila.<lb/>CĂMILA</l>
                  <l>Te duci, deci, Curiaţiu? Virtutea ucigaşă<lb/>Te-mpinge fericirea să o sugrumi din faşă?<lb/>CURIAŢIU<lb/>Vai, simt şi văd prea bine, că voi muri-n curând<lb/>De mâna lui Horaţiu, sau de dureri plângând.<lb/>Spre-această preamărire mă-ndrept ca la tortură;</l>
                  <l>O  blestem şi-o întâmpin, în sufletu-mi, cu ură;<lb/>Urăsc tot ce mă face în Alba demn de stimă</l>
                  <l>Iar chinul deznădejdii se urcă pân-la crimă.</l>
                  <l>Ameninţ cerul, soarta, căci visul mi l-au rupt.<lb/>Te plâng, mă plâng şi totuşi pleca-voi să mă lupt.<lb/>CĂMILA<lb/>Nu; te cunosc prea bine; tu vrei să fii rugat</l>
                  <l>Ca astfel, pentru mine, să fii de-ai tăi iertat.</l>
                  <l>Prin faptele-ţi de arme eşti, astăzi, cunoscut;<lb/>Primi prin ele, Alba, mai mult decât a vrut.</l>
                  <l>Ca tine, nimeni altul n-a fost mai ne-nfricat;</l>
                  <l>Mai mulţi ca tine, nimeni, duşmani n-a secerat.<lb/>Ţi-e numele cu faimă, nimic nu-i mai lipseşte;<lb/>Deci lasă altui rândul să-l vezi cum se-mplineşte.<lb/>CURIAŢIU<lb/>Să-ndur ca altă frunte cu nimb să se-ncunune, Când, prin chemarea-i, slava, pe fruntea mea îl pune?<lb/>Vrei, neamul, bărbăţia să mi-o-nvinovăţească<lb/>Că, de intram în luptă, putea să biruiască, Şi că, virtutea-mi trage, prin dragoste, să moară, Că, tot trecutu-mi falnic, e astăzi de ocară?<lb/>Nu, Alba, după cinstea ce-mi vine de la tine, Prin mine vei învinge sau vei muri cu mine!<lb/>Trăind fără ruşine, murind fără de pată, De soarta-ţi biata-mi soartă, de-apururi e legată.<lb/>CĂMILA</l>
                  <l>Nu vrei să vezi că, astfel, pe mine mă loveşti?<lb/>CURIAŢIU<lb/>Eram al ţării mele, când nu ştiam că eşti!<lb/>CĂMILA</l>
                  <l>Cum, poţi să-ţi pierzi cumnatul şi dârz, fără fiori, Să treci şi peste soră?<lb/>CURIAŢIU<lb/>Suntein vai, muritori!</l>
                  <l>A  Albei şi a Romei alegere îngheaţă<lb/>Şi numele duioase şi tot ce-i drag în viaţă!<lb/>CĂMILA</l>
                  <l>Tu ai putea, deci, capu-i să mi-l aduci tăiat, Cerându-mi ca, drept plată şi-n schimb, să-mi fii bărbat!<lb/>CURIAŢIU<lb/>Nu mai gândi, Cămila; durerea e prea mare.</l>
                  <l>Să te iubesc.<lb/>—  Atâta mai sunt acum în stare.<lb/>Plângi, draga mea?</l>
                  <l>CĂMILA</l>
                  <l>Vezi bine că trebuie să plâng</l>
                  <l>Când, chiar iubitu-mi cere din viaţă să mă frâng.<lb/>Pe pragul nunţii noastre, unde credem că sunt, Tot el dărâmă visul, gonindu-mă-n mormânt, Iar inima-mi rănită cu-acest surâs se-nchide, Că dragul mă iubeşte şi-atunci când mă ucide.<lb/>CURIAŢIU<lb/>Puteri ne-nvinse graiu-ţi din plâns agoniseşte;<lb/>Un ochi frumos e tare când lacrima-l păzeşte;<lb/>Mi-e inima învinsă de tine, când suspini;</l>
                  <l>Virtutea-mi chiar regretă că-ţi icse-n drum cu spini.<lb/>Nu-mi ruina tăria cu biata ta durere;</l>
                  <l>Nu-mi sugruma virtutea cu-a jalei mângâiere;</l>
                  <l>O simt cum îngenunche sub chipul adorat;</l>
                  <l>Cu cât iubirea creşte, cu-atât nu-s Curiat.<lb/>Pierzând prietenia ce m-a privit cu silă, Cu dragostea putea-voi să lupt fără de milă?<lb/>Hai, pleacă; nu mai plânge; făptura-ţi mă-nfioară.<lb/>Sau vrei să-ţi zvârl în faţă cuvinte de ocară?<lb/>De-a ta niînie crudă m-aş apăra mai bine, Şi ca s-o merit află, că te alung din mine.<lb/>Loveşte-n necredinţă şi-n goala amăgire!<lb/>Nu-ţi par aceste vorbe destulă necinstire?<lb/>Atunci ascultă: află că toate le urăsc!</l>
                  <l>Nu e destul? Mai află că nu te mai iubesc!</l>
                  <l>Vai! Tu, virtute aspră, în care mă închid, Nu pot să fiu de stâncă decât dacă ucid?<lb/>CĂMILA</l>
                  <l>Nu mai ucide; iată, iau cerul chezăşie, Că te-oi iubi de-a pururi, în loc să-ţi port mânie.<lb/>Te voi iubi de-a pururi, aşa ingrat, perfid, Dar nu râvni ca braţu-ţi s-ajungă fratricid.<lb/>De ce sunt eu romană; de ce roman nu eşti?<lb/>Ţi-aş pregăti cununa să te împodobeşti;<lb/>Curaj ţi-aş da în luptă, în loc să te gonesc, Căci, ca şi pe-al meu frate aş şti să te păzesc.<lb/>Am fost, vai! Astăzi, oarbă în rugăciunea mea:</l>
                  <l>Dorindu-i să învingă, doream doar moartea ta.</l>
                  <l>Dar iată-l că soseşte, iar biata lui soţie învinsă ca şi mine, e-nfrântă de urgie.<lb/>SCENA 6</l>
                  <l>Horaţiu, Sabina,) Cămila, Curiaţiu.<lb/>CURIAŢIU<lb/>Sabina e cu dânsul! Ca inima să-mi frângă</l>
                  <l>Nu ajungea Cămila? Vine şi ea să plângă?<lb/>Îngăduind să-nvingă prin lacrimi un roman, Vreţi, zei, ca tot prin plânsu-i să-nvingeţi şi-un alban?<lb/>SABINA</l>
                  <l>Nu, nu, iubite frate; eu vin cu tristu-mi pas</l>
                  <l>Să te mai văd şi astfel, să-mi iau şi bun rămas.<lb/>Suntem prea drepţi la suflet ca să te temi că eu<lb/>Aş îndrăzni curajul să ţi-l mai judec rău.<lb/>Această grea-neercare dacă v-ar clătina, Pe soţ ca şi pe frate, pe veci i-aş renega.<lb/>0  rugă am a face, mânală de dreptate, Deopotrivă demnă de soţ ca şi de frate.<lb/>Vreau lupta prea cinstită să fie preacurată, Iar slavei ce-o aşteaptă, s-o-ntorc neîntinată;<lb/>Să-i dau o strălucire ne-amestecată-n crimă</l>
                  <l>Ca să puteţi fi duşmani c-o ură legitimă.<lb/>Sunt singura prin care voi vă simţiţi uniţi;<lb/>Voi între voi.<lb/>—  Eu stinsă.<lb/>—  Ce-aţi mai putea să fiţi?<lb/>Deci, rupeţi fără milă, această legătură<lb/>Şi cumpăraţi, prin moarte-mi, al vostru drept la ură;<lb/>Şi Alba, ca şi Roma, v-o cer; deci ascultaţi:<lb/>Să mă ucidă unul şi-apoi mă răzbunaţi.<lb/>Atunci a voastră luptă născută din mânie, Nu va mai fi pătată de nici o infamie, Iar braţul ce lovi-vă întâi, va fi curat, Sau sora sau soţia având de răzbunat.<lb/>Nu vă mânjiţi prin asta a cinstei sărbătoare;<lb/>Voi nu doriţi mărunte pricini de-ncăierare.<lb/>Iubirea pentru ţară vă apără de chin, Căci mai puţin aţi face, de-aţi fi voi mai puţin, Se cere, fără ură, să moară un cumnat;<lb/>Priviţi ce se cuvine să fie-njunghiat.<lb/>Începeţi deci cu sora să o scăldaţi în sânge; începeţi cu, soţia, care de groază, plânge; începeţi cu Sabina, dar fără de cruţări, Făcând din ea o jertfă pentru-ale voastre ţări.<lb/>Sunteţi duşmani în lupta ce nimb v-aduce vouă:<lb/>Tu-al Romei, tu al Albei.<lb/>—  Iar eu contr-amândouă.<lb/>Cum! Aţi dori ca vie s-aştept o biruinţă<lb/>Scăldată în lumină dar şi în suferinţă, Şi-n care sacrii lauri şi-un braţ ce-a biruit, Să fumege de-un sânge pe care l-am iubit?<lb/>Dar inima, putea-va-ntre voi să se mai ţie, Ca soră pe deoparte, pe de-alta ca soţie, Siăvind învingătorul, plângând pe cel învins?<lb/>Nu, nu; de mult Sabina în chin se va fi stins.</l>
                  <l>Atât măcar, chiar moartea va şti să-mi dăruiască, Căci, liniştea eternă prin voi o să-mi sosească.<lb/>Ce staţi? Ce vă opreşte? Vai, suflete haine, Vă temeţi de pumnalul care loveşte-n mine?<lb/>Dar mâinile acestea, când veţi lupta mai vajnic, Vor şti să nu mai fie al deznădejdii paznic, Iar ale voastre spade întinse să străpungă, Vor trebui, la duşman, prin mine să ajungă.<lb/>HORAŢIU<lb/>Soţia mea!<lb/>CURIAŢIU<lb/>Tu soră!</l>
                  <l>CĂMILA</l>
                  <l>Ai biruit, Sabină!</l>
                  <l>SABINA</l>
                  <l>A inimii căldură, deci, nu vă e străină?</l>
                  <l>Ce teamă vă cuprinde? Voi sunteţi luptători?<lb/>Pe voi, Alba şi Roma, v-alese-apărători?<lb/>HORAŢIU<lb/>Ce ţi-am greşit, Sabina? Şi cum ai fost jignită, Că-ncerci o răzbunare atâta de cumplită?<lb/>Onoarea mea nu-ţi place? Insă cu care drept<lb/>Vii să-mi distrugi avântul şi săyl loveşti în piept?<lb/>Ajungă-ţi că uimirea mi-a da o-nfiorare, Dar lasă ziua asta cu-ntreaga-i sărbătoare.<lb/>Gândeşte-te la mine şi nu mai încerca<lb/>Să-mi birui îndârjirea cu deznădejdea ta.</l>
                  <l>Fugi, nu vreau îndoiala s-o am tocmai prin tine, Căci ale tale vorbe mă umplu de ruşine, îngăduie cu cinste, cum am trăit, să mor.<lb/>SABINA</l>
                  <l>Dacă te temi de mine, primcşle-un ajutor.<lb/>SCENA 7</l>
                  <l>Bălrinul Horaţiu, Horaţiu, Curiaţiu, Sabina, Cămila.<lb/>BĂTRÎNUL HORAŢIU<lb/>Copiii mei, de patimi voi vă lăsaţi robiţi<lb/>Şi timpul cu-ale voastre femei îl risipiţi?<lb/>Vă mai uitaţi la lacrimi, când gata a vărsa<lb/>Sunteţi, al vostru sânge, în lupta asta grea?<lb/>Fugiţi de ele; plânsul lor are-o viclenie<lb/>Care pe-ascuns ucide viteaza bărbăţie, Iar de a lui capcană, fugind scăpaţi mai bine.<lb/>SABINA</l>
                  <l>Nu te-ndoi de dânşii; sunt vrednici doar de tine.<lb/>Feciorul deopotrivă cu ginerele, sunt</l>
                  <l>Cu sufletul de piatră, cum vrei, prin legământ.</l>
                  <l>Şi, ca a noastră jale fără puteri să fie, Plecăm să nu mai stingem aprinsa bărbăţie.<lb/>Să mergem, soră dragă şi să uităm a plânge; în contra îndârjirii noi nu putem învinge.<lb/>Să cerem deznădejdii un loc să suferim.</l>
                  <l>Plecaţi la luptă, fiare; noi mergem să murim!<lb/>SCENA 8</l>
                  <l>Bătrlnul Horaţiu, Horaţiu, Curiaţiu.<lb/>HORAŢIU<lb/>Veghează, dragă tată, din fire să nu-şi iasă;<lb/>Să stea cât mai ascunse şi cât mai mult în casă; «<lb/>Iubirea lor aprinsă de-o spaimă ne-ntreruptă, Cu ţipete şi lacrimi ne-ar turbura în luptă.<lb/>Şi s-ar putea chiar zice că noi, ai tăi copii, De teamă născocit-am aceste viclenii.<lb/>Iar faima cinstei noastre ar fi adânc rănită</l>
                  <l>De frică, să n-ajungă, să fie bănuită.</l>
                  <l>BĂTRÎNUL HORAŢIU<lb/>Fiţi fără grijă. Mergeţi, v-aşteaptă-ai voştri frai<lb/>Şi nu uitaţi că sunteţi Horaţi şicuriaţi!<lb/>CURIAŢIU<lb/>Ce să vă spun în pragul acestei despărţiri?<lb/>BĂTRÎNUL HORAŢIU<lb/>Nu-mi turburaţi, acuma, tăcutele-mi simţiri;<lb/>Ca să vă-nalţ curajul, mă văd fără cuvinte, Şi, gândurile, toate, mi se destramă-n minte:<lb/>Dar, iată, simt cum plânge durerea-n ochii mei, Plecaţi la datorie şi-ncredeţi-vă-n zei.<lb/>I<lb/>ACTUL III<lb/>SCENA 1</l>
                  <l>SABINA</l>
                  <l>Tu, suflete, alege în ne-ndurata oră:</l>
                  <l>Soţie lui Horaţiu sau celorlalţi suroră?<lb/>Dorind un singur lucru, zvârlind ce-i de prisos, Păstrează hotărârea senin şi credincios.<lb/>Dar, vai! De care parte a cumpenii să-nclin?</l>
                  <l>Să-mi fac duşman bărbatul? Din frate un străin?<lb/>Iubirea ca şi neamul îmi ţin făptura-ntreagă<lb/>Iar legea datoriei de amândoi mă leagă.</l>
                  <l>Cu-a lor virtuţi înalte să ţinem calea dreaptă.<lb/>Să fiu soţie bună şi soră înţeleaptă, Şi să privesc onoarea ca pe supremul bine<lb/>Să fiu cât ei de bravă, s-alung teama din mine.</l>
                  <l>Da, moartea ce-i pândeşte e-atât de minunată<lb/>Că nu mă înspăimântă suflarea-i îngheţată.<lb/>Nu este crudă soarta, deşi ne e stăpână, Când ştim ce ţel slujeşte, dar nu prin care mână.<lb/>Aştept, deci, împăcată, să cânt biruitorii<lb/>Şi casa-mpodobită cu-asemenea victorii.<lb/>Fără a ţine seamă cu-al cărui sânge stins<lb/>Virtutea îi înalţă pe-un pisc încă neatins, Dorinţa mea-i porunca de-a li la datorie<lb/>Ca fiică pe de-o parte, precum şi ca soţie<lb/>Şi sunt deopotrivă, alăturea de ei<lb/>Căci, orişicum, învinge tot unul dintr-ai mei.<lb/>În relele ce soarta mi le trimite mie, Eu tot găsesc prilejul să storc o bucurie!<lb/>Şi să privesc în lupta ce ţara sângerează<lb/>Pe morţi fără de jale, pe vii fără de groază.<lb/>Înşelătoare umbră, minciună desfrânată, Zadarnică-ncercare, lumină-ngenuncheată, A cărei scânteiere ca-n vis mi-ai strălucit, Trăişi numai o clipă şi-apoi te-ai risipit.<lb/>Ca fulgerul, ce, noaptea, în bezna grea răzbate, Lăsând în urmă-i băuri şi mai întunecate, Tot astfel, tu, momeală, mi-ai licărit în faţă<lb/>Ca să-mi scufunzi privirea şi mai adânc în ceaţă.<lb/>Tu mi-ai vrăjit durerea iar cerul ce nu iartă, îmi cere să răscumpăr iluzia deşartă.<lb/>Simt inima străpunsă de moartea ce socoate</l>
                  <l>Să-mi fure sau bărbatul sau să lovească-n frate.</l>
                  <l>Când mă gândesc la moartea cumplită ce-i pândeşte<lb/>Văd braţul ce ucide, nu ţelul ce-l slujeşte.<lb/>Pe-nvingători, durerea plângând cât poate plânge, îi vede-n piscul slavei pătaţi pe-armuri cu sânge;<lb/>Doar -ei învinşi mă mişcă şi nu c-o jale mică, Căci, în aceeaşi clipă, soţie sunt şi fiică, Şi sunt, în amândouă, cu-acelaşi cjârz temei, Când gloria tot sfarmă pe unul din ai mei.<lb/>Prea darnici zei, aceasta e pacea implorată</l>
                  <l>Şi semnul că, din ceruri de voi sunt ascultată!<lb/>Când mila voastră este atât de-ngrozitoare, Ce fel, mânia voastră, izbeşte să doboare?<lb/>Când nevinovăţiei îi daţi numai amarul, Cum pedepsiţi pe-acela ce-a pângărit altarul?<lb/>SCENA 2<lb/>Sabina, Iulia.</l>
                  <l>SABINA</l>
                  <l>Vai, Iulia, ce veste-mi aduci în ceasul greu?</l>
                  <l>Voi plânge pentru frate sau pentru soţul meu?<lb/>Nenorocita luptă pornită între rude, Pe toţi, fără de milă, îi dete morţii crude?<lb/>Şi, stăvilindu-mi groaza de-nvingători, îmi cere<lb/>Pentru cei duşi, şiroaie de lacrimi şi durere?<lb/>IULIA</l>
                  <l>Dar cum e cu putinţă să nu ai nici o ştire?<lb/>SABINA</l>
                  <l>Sărmana-mi neştiinţă, de ce să te mai mire<lb/>Când ştii, că-n casa asta, deşi cum vezi, nu pare, Şi eu ca şi Cămila suntem la închisoare?<lb/>F Ne-au zăvorit în casă, căci lacrimile sunt</l>
                  <l>Mai tari, decât în luptă al spadelor avânt.</l>
                  <l>Şi glasul deznădejdii, prin mine şi Cămila<lb/>Nu trebuie, în taberi, să răscolească mila.</l>
                  <l>IULIA</l>
                  <l>Dar nu era nevoie de-a voastră-nduioşare;<lb/>Toţi cei aleşi se luptă-n suprema-ncăierare.<lb/>De cum se-nfăţişară, porniţi să se lovească, Nemulţumiri în oaste porniră să trezească:<lb/>Atât de scumpi prieteni şi-atât de bune rude<lb/>Aleşi să se ucidă de pofta morţii crude!<lb/>De milă unul cade sau plânge-nfiorat;</l>
                  <l>Un altul le slăveşte curajul ne-nfricat;<lb/>Câţiva le-admiră mândra şi aspra îndârjire<lb/>Ce altora le pare a fi nelegiuire.</l>
                  <l>Părerile sunt multe, dar ca un singur glas, Mânia se prăvale pe cei ce-n sorţi i-au tras, Şi neputând să-ndure o faptă-aşa barbară<lb/>Poporul dă năvală şi-i ia din luptă-afară.<lb/>SABINA</l>
                  <l>O, zei, mă ascultarăţi! Ce jertfe să vă-nehin?<lb/>IULIA</l>
                  <l>Sabina mea, nu-i încă închis al lor destin.</l>
                  <l>Speranţa este bună dar mai avem o vreme<lb/>Să vină bucuria; mai ai de ce te teme.</l>
                  <l>Zadarnic vor de-o soartă cumplită să-i păzească, lnflăcăraţii ăştia nu pot să o primească.<lb/>Renumele chemării e mult prea preţios<lb/>Că le vrăjeşte gândul atât de-ambiţios, Câhd lumea îi conjură, ei cântă fericiţi, Ba, chiar se simt de mila mulţimii, umiliţi.<lb/>Amestecul acesta le e mai greu ca toate;</l>
                  <l>Mai bine vor să-nfrunte armatele-adunate</l>
                  <l>Şi vor, cu toţi să cadă, trecând spre ţărmul morţii, Decât să nu asculte porunca grea a sorţii.<lb/>SABINA</l>
                  <l>Şi firea lor de stâncă rămas-a neînfrântă?<lb/>IULIA t*</l>
                  <l>Da! Taberile-adverse se mişcă, se frământă., Iar strigătele aspre, în stol, de-ţi dau fiori, Sau lupta să înceapă sau cer alţi luptători.<lb/>Nici comandanţii oastei, ca-ntr-un vârtej luaţi, De-ai lor soldaţi acuma nu mai sunt ascultaţi.<lb/>Chiar regele se miră de-atâta învrăjbire</l>
                  <l>Şi spune: „Toţi de faţă şi tot ce e oştire, Vom merge şi vom cere un sfat chiar de la zei<lb/>Să ştim dacă schimbarea o-ngăduie şi ei.<lb/>Cine, apoi, aflată înalta lor voinţă, Ar cuteza s-o calce fără de rea credinţă?"<lb/>Această-nţelepciune a fost ca un făcut:<lb/>Chiar celor şase spada din mână le-a căzut, Căci setea lor de slavă, oricât ar fi de oarbă, N-a reuşit credinţa din suflet să le-o soarbă.<lb/>Toţi strigă: Tullus spus-a întregul adevăr;<lb/>Să aşteptăm porunca ce va veni din cer.<lb/>Prin jertfa ce vom face, statornicind o lege, Vom şti ce vrea destinul care-a vorbit prin rege.<lb/>Noi, vom cunoaşte restul la urmă, cum ni-i dat.<lb/>SABINA</l>
                  <l>Nu; zeii nu vor cere o luptă cu păcat;</l>
                  <l>Speranţa mea zăreşte-n această amânare<lb/>Un semn al mântuirii şi sacra îndurare.<lb/>SCENA 3</l>
                  <l>Cămila, Sabina, lulia.</l>
                  <l>SABINA</l>
                  <l>Cămila, dragă soră, îţi dau o veste bună.<lb/>CĂMILA</l>
                  <l>O  ştiu, dar cred că altfel e drept să i se spună.<lb/>Chiar tata a aflat-o pe când eram cu dânsul</l>
                  <l>Şi-n ea n-aflai nimica să-mi potolească plânsul.<lb/>Acest răgaz nu poate decât să-i învrăjbească.</l>
                  <l>Ni se lungeşte chinul ce alt chin o să nască, Iar singura nădejde ce-n suflet ni s-a strâns<lb/>E, că vom plânge mâine, tot ce va fi de plâns.</l>
                  <l>SABINA</l>
                  <l>Nu-n van ne dat-au zeii această răscolire!</l>
                  <l>CĂMILA<lb/>Fără folos acuma, e orice iscodire.</l>
                  <l>Aceiaşi zei, lui Tullus, vorbiră cu-nţeles, Căci zeii, prin mulţime, nici nu vorbesc prea des.<lb/>Ei nu pogoară lesne aceste joase trepte, Ci, doar la regi în suflet, găsesc cuvinte drepte<lb/>A  căror înţeleaptă pornire spre dreptate<lb/>E ca un fir de rază dat de divinitate.</l>
                  <l>IULIA</l>
                  <l>Nu şovăiţi, căci zeu, pe care 11 contemplu, Vorbesc doar prin oracol.<lb/>—  Oracolul, e-n templu.<lb/>Zvârliţi deci amăgirea ce naşte din dureri;<lb/>Când bine ştiţi ce spus-a oracolul de ieri.<lb/>CĂMILA</l>
                  <l>Oracolul oricâte-ar vorbi şi-oricât de des<lb/>Rămâne tot o taină şi tot neînţeles, Iar cine se încrede naiv în ghicitoare, Cu cât n-o înţelege cu-atât îi dă crezare.<lb/>SABINA</l>
                  <l>Dar pentru tot ce-nseamnă, să fim mai împăcate</l>
                  <l>Primind nădejdea bună ce gândul ni-l străbate.</l>
                  <l>Când zeii îndurarea ne-o dau, cât de puţin, N-o merită aceia ce mai vorbesc de chin.<lb/>Iar celor ce-ndărătnici mai stau în necredinţe<lb/>Li se răpeşte dreptul de-a se numi fiinţe.<lb/>CĂMILA</l>
                  <l>Nu ne întreabă zeii pe. Noi, când ne lovesc, Nici milă n-au vreodată de neamul omenesc.<lb/>IULIA<lb/>Prin chinul vostru, preţul iertării vor mări.<lb/>Eu plec să văd şi lupta şi cum se va sfârşi.<lb/>Fiţi fără teamă, sper că, la-napoierea mea, Cuvinte de iubire pe buze vom avea, Iar în amurg, voioase, vom umple toată casa<lb/>De cântecul de nuntă, ca să primirii mireasa.</l>
                  <l>SABINA</l>
                  <l>Aş vrea să cred!<lb/>CĂMILA</l>
                  <l>Eu, iată, nimic nu mă mai ţine!<lb/>IULIA</l>
                  <l>Se va vedea îndată cine-a gândit mai bine.</l>
                  <l>SCENA 4</l>
                  <l>Sabina, Cămila.</l>
                  <l>SABINA</l>
                  <l>Suntem deopotrivă de triste, dar te' cert.</l>
                  <l>Atâta deznădejde eu nu pot să ţi-o iert.<lb/>De-ai fi în locu-mi, soră, mă-ntreb ce-ai face oare, Având să porţi pe umeri întreaga-mi zbuciumare, Şiind că, vai, sfârşitul oricum ar fi să fie, Tot va lovi în soră sau numai în soţie?<lb/>CĂMILA</l>
                  <l>De ale noastre lacrimi vorbeşte, dar te-ndură<lb/>Să nu-mi arunci poveţe când nu prea ai măsură.<lb/>Privind cum se cuvine la chinul ce mi abcdefghijklmnopqrstuvwxyzşţăîâ-i scris, Durerea ta-mi apare uşoară ca un vis.<lb/>Tu plângi pentru Horaţiu, căci e ameninţat, Dar fraţii nu înseamnă nicicând cât un bărbat.<lb/>Cu nunta ce ne duce în altă casă, ştii<lb/>Ne smulgem din aceea în care-am fost copii.</l>
                  <l>Altfel se cântăreşte cu ochii suferinţii.<lb/>Ca să urmăm bărbatul ne părăsim părinţii.<lb/>Dar în ajun de nuntă, logodnicul e cel</l>
                  <l>Ce, dacă nu-i cât soţul, nici fraţii nu-s cât el.<lb/>Iar între ei iubirea se luptă şi se zbate;<lb/>Alegerea se stinge-n păreri învolburate.</l>
                  <l>Deci, soră dragă, ţie-ţi rămâne cel puţin, Cu-o singură dorinţă să stingi oricare chin, în timp ce, dacă cerul, va vrea să ne doboare<lb/>Eu voi avea doar jale şi nici o alinare.<lb/>SABINA</l>
                  <l>Când unul cade-n luptă prin altul din ai tăi, Gândirea-ţi îmi apare lipsită de temei.<lb/>Deşi altfel se vede cu ochii suferinţii, Nu fără amintire ne părăsim părinţii.<lb/>Cei dragi rămân în suflet mereu apropiaţi, Şi îndrăgind bărbatul, nu îi uităm pe fraţi.<lb/>Natură-n orice clipă-şi păstrează primul pas.<lb/>În suflet, soţul, fraţii, 'răspund cu-acelaşi glas;<lb/>Şi toţi sunt, până-n moarte, cu noi de o făptură;<lb/>Durerile-s asemeni când trec peste măsură.</l>
                  <l>Iubitul, soră dragă, cel care te-a vrăjit, Până la urmă este aceea ce-ai voit.<lb/>0  mică supărare, un pic de gelozie, îi spulberă din suflet dar şi din fantezie, Ce poate slăbiciunea, încearcă deci prin minte;<lb/>Nu-l compara cu neamul şi-a sale lucruri sfinte.<lb/>E  o nesocotinţă s-asemeni întâmplarea<lb/>Cu firea care este atotstăpânitoarea.</l>
                  <l>Deci, dacă însuşi cerul va vrea să ne doboare, Eu voi avea doar jale şi nici o alinare, Iàr ţie, dragă soră, lovită, cel puţin<lb/>Putea-vei cu-o dorinţă să stingi oricare chin.<lb/>CĂMILA</l>
                  <l>Abia acum văd bine că, tu, tu n-ai iubit, Că zeu-acesta-ţi este de neguri învelit.<lb/>Poţi să-i rezişti, desigur, senină la-nceput, Dar nimeni nu-l mai poate goni, când s-a născut, Şi mai ales, când tata, cu-a sa oblăduire<lb/>Iţi binecuvântează fricoasa ta iubire.<lb/>Pătrunde-ncet în suflet, apoi o simţi stăpână;<lb/>O dată prins de dânsa nici nu-i mai scapi din mână</l>
                  <l>Nu poţi s-alungi iubirea şi-n contra ei să vrei;<lb/>Voinţa ta ascultă doar de voinţa ei, Iar lanţurile sale ne par fermecătoare.<lb/>SCENA 5</l>
                  <l>Bătrânul Horafiu, Sabina, Cămila.</l>
                  <l>BĂTRÎNUL HORAŢIU<lb/>Copile dragi, zadarnic cu vorbe-nşelătoare<lb/>O  veste mult prea tristă să v-o ascund aş vrea.<lb/>A  zeilor poruncă din ceruri, cea mai rea, N-a sorocit schimbarea, deci lupta o să-nceapă.<lb/>SABINA</l>
                  <l>Speranţa şi cu spaima nu vor putea să-ncapă<lb/>Deodată într-un suflet. Mereu am aşteptat<lb/>Un semn care să-mi spună că zeii au schimbat</l>
                  <l>Cumplita lor dorinţă, atât de mult rugaţi.<lb/>Nici mângâieri, nici milă, nu cerem să ne daţi.<lb/>Sfârşitul suferinţii e-n mâna noastră, tată.<lb/>Cine să moară ştie, nu este-ngenuncheată.<lb/>Ne-ar fi atât de lesne, în faţa ta să fim, Sub masca stăpânirii, altfel de cum simţim;<lb/>Dar când, fără sfială, ne este-ngăduit<lb/>Să fim supuse, slabe, cum zeii ne-au voit, De ce-am părea în lume ce nu suntem în noi?<lb/>Această artă-i bună să-mbrace pe eroi!</l>
                  <l>Nu cerem ca virtutea, atât de ne-ndurată, Luând exemplul nostru, să fie destrămată.<lb/>Primeşte fără groază şi fără să iei parte, Această nouă veste şoptită ca din moarte, Privindu-ne ca tată, cum sub loviri ne frângem, Rămâi mereu de piatră şi-ngăduie să plângem.<lb/>BĂTRÎNUL HORAŢIU<lb/>Cum aş putea să judec aceste lacrimi drepte?<lb/>E  mult că gându-mi cere durerii să aştepte<lb/>Şi însumi eu alături de voi, ca voi, aş plânge, Dacă aceleaşi chinuri în suflet mi s-ar strânge.<lb/>Nici nu urăsc, prin Alba, pe fraţii tăi ce-mi stau<lb/>La inimă şi vraja puterii lor îmi dau.<lb/>Prietenii, ştii bine, nu sunt pe-aceeaşi treaptă<lb/>Cu cei născuţi din tine, prin legiuire dreaptă, Iar pentru ei nu sufăr cât suferi tu, Sabină, La fel precum Cămila, lovite fără vină.<lb/>Pot să-i socot drept duşmani ai Romei şi pe ei, înfrânţi să-i văd, dar veşnic biruitori ai mei.<lb/>Cum n-au adus, prin frică, onoarei nici o pată, Sunt vrednici toţi de ţara lor, astfel, apărată.<lb/>Ba, i-aş slăvi mai tare, văzând cum frăgezimea<lb/>Lor calcă-n ţărnă mila ce le-o dădea mulţimea.<lb/>De-ar fi cerşit, din teamă, pomana îndurării, Şi-a lor virtute-naltă cădea-n mreaja iertării, Atunci această mână, atât de-mbătrânită, Ştia să spele-n sânge onoarea terfelită.<lb/>Dar când văzui că schimbul nu e a lor dorinţă, Am fost cu voi alături în gând şi-n suferinţă.<lb/>De zei, măcar o dată, de-am fi fost ascultaţi, Atunci urma ca Alba s-aleagă alţi bărbaţi<lb/>Iar noi, vedeam, deodată, cum biruiesc Horâţii<lb/>Dar fără ca sub spade, să cadă Curiaţii, Căci prin această luptă semeaţă şi umană, Se înălţa de-a pururi şi gloria romană.<lb/>Ci, zeii vrut-au altfel şi-n sfânta-nţelepciune<lb/>Eternă, bietu-mi cuget speranţele îşi pune, Şi-ncrezător în ginta-mi prin veacuri fericite, Mă dăruiesc iubirii de ţară, neclintite.<lb/>De veţi gândi ca mine, scăpa-veţi de nevoi<lb/>Şi nu uitaţi că sunteţi femei romane.<lb/>—  Voi!<lb/>Tu, eşti prin dreapta lege, iar tu încă mai eşti.<lb/>Fiţi demne de aceste comori împărăteşti.<lb/>Căci va veni o vreme, când în întreaga lume</l>
                  <l>Cu glas de tunet, Roma, rosti-vă al său nume;</l>
                  <l>Iar fala ci, zidită pe datine şi legi, în frica tuturora, va fi simbol de regi.<lb/>Căci, zeii, lui Eneia aşa-i proorociră.<lb/>SCENA 6</l>
                  <l>Dătrânul Horaţiu, Sabina, Cămila, Iitlia.<lb/>BĂTRÎNUL HORAŢIU<lb/>Vii să ne-aduci de ştire c-ai noştri biruiră?<lb/>IULIA</l>
                  <l>Mai bine spus, sfârşitul de care te-nspăimânţi.<lb/>De Alba-nfrântă-i Roma, iar fii tăi, înfrânţi.<lb/>Din trei, doi morţi; bărbatul Sabinei mai trăieşte.<lb/>BĂTRÎNUL HORAŢIU<lb/>O, zei, această veste cumplită, mă-ngrozeşte!<lb/>E  sclava Albei, Roma, iar fiul meu, soldat, Pentru a ţării cinste suflarea nu şi-a dat!<lb/>Nu, nu e cu putinţă; ce spui tu, e poveste;<lb/>Sau Roma nu-i învinsă, sau fiu-mi nu mai este.</l>
                  <l>Eu ştiu cine-i Horaţiu, el ştie ce a vrut.<lb/>IULIA<lb/>Mulţimea de pe ziduri, ca mine l-a văzut.<lb/>Minuni făcu alături de fraţii lui sărmani, Dar când rămase singur el, cu cei trei duşmani, Ce încercau să-l prindă în suliţi, a fugit.<lb/>BĂTRÎNUL HORAŢIU<lb/>Trădaţi, soldaţii noştri, cum, nu l-au săvârşit?<lb/>L-au tras chiar ei în rânduri şi l-au păzit de moarte?<lb/>IULIA</l>
                  <l>Nu ştiu, căci de durere, privii în altă parte.<lb/>CĂMILA</l>
                  <l>O, fraţi prea dragi!<lb/>BĂTRlNUL HORAŢIU<lb/>Ascultă: nu-i plânge pe toţi trei!<lb/>Mi-aşi da, acum, suflarea, să fiu cu doi din ei!<lb/>Pe cripta lor să fie cununi, neîncetat;</l>
                  <l>A lor slăvită moarte-mi întoarce ce mi-a luat;</l>
                  <l>Norocul vru, ca dânşii, să moară fericiţi, Căci, de o Romă-n lanţuri vor fi în veci scutiţi.<lb/>Nu vor mai fi ca sclavii, de-ocară şi ruşine, Mânaţi, precum o turmă, în ţările vecine.<lb/>Dar plângi, da, plângi în hohot, pe-acel ce-a umilit</l>
                  <l>Onoarea, căci din luptă nemernic a fugit;</l>
                  <l>Plângi, plângi îndurerarea de care geme-o ţară, Că, tocmai prin Horaţiu, ajuns-a de ocară.<lb/>IULIA</l>
                  <l>Dar ce putea să facă-mpotriv-a trei?</l>
                  <l>BĂTRÎNUL IIORAŢIU<lb/>Să moară!</l>
                  <l>Sau, altfel, deznădejdea să-l fi-ntărit să piară, înfrângerea, c-o clipă, s-o facă amânată</l>
                  <l>Iar Roma să se vadă mai greu îngenuncheată.</l>
                  <l>Încărunţit de vreme, puteam să mai trăiesc, Şi, până-n clipa morţii, prin jertfe să-l slăvesc.<lb/>Datornic este ţării tot sângele; dator<lb/>E  neamului în faţa căruia-i trădător.<lb/>Cu fiecare clipă ce-o târâie sub soare, Mă simt pătat pe frunte şi plin de dezonoare.<lb/>Dar voi sfârşi cu dânsul; că dreptu-mi de părinte, Lovindu-l ca nevrednic, va fi luare-aminte<lb/>Că laşitatea-n luptă se cere pedepsită, Cu cât mai bun e braţul prin care-i săvârşită.<lb/>SABINA</l>
                  <l>Nu-ţi asculta prea tare cuvintele rostite, Şi nu ne fă, prin ele şi mai nenorocite.<lb/>BĂTRlNUL HORAŢIU<lb/>În inima-ţi, Sabina, durerea-i trecătoare<lb/>Iar suferinţa noastră o jucărie-ţi pare.<lb/>Să nu ne fii părtaşe la jale, ţi-i sorocul, Căci fraţii şi bărbatul i-a ocrotit norocul.<lb/>Suntem, azi, în sclavie de ţara ta luaţi, Iar fraţii ştiu să-nvingă când noi suntem trădaţi.<lb/>Privind mereu spre piscul de unde slava vine, Nu vezi cine ne-aduce oprobiu şi ruşine.<lb/>Dar dragostea-ţi prea mare, pe care-o simţi cum poţi, Pentru un laş, te-o face curând să plângi, cu toţi.<lb/>Cu lacrimile tale îl aperi prea zadarnic.</l>
                  <l>Iau martori pe toţi zeii, că voi lovi amarnic<lb/>Aceste mâini chemate să nu izbească-n van, Scăpând de-un laş, prin sânge, tot sângele roman.<lb/>SABINA<lb/>Să mergem după dânsul; mânia îl sminteşte.<lb/>O, zei, mereu aceeaşi urgie ne pândeşte?<lb/>Mereu aceeaşi spaimă din ce în ce mai crudă, Să nu cădem prin junghiul, din umbră tras, de-o rudă?<lb/>ACTUL IV<lb/>SCENA 1</l>
                  <l>Băirinul Horaţiu, Cămila.<lb/>BĂTRÎNUL HORAŢIU<lb/>Să nu-te-aud vorbindu-mi cu milă de Horaţiu, Din faţa mea să fugă, ca orice Curiaţiu!<lb/>Fugi în toiul luptei, dar viaţa vrând să-şi scape, Tot nu-i cruţat de moarte, de-mi va cădea pe-aproape.<lb/>Sabina să-l păzească, sau, altfel, jurământul</l>
                  <l>Ce l-am făcut, năprasnic îi va săpa mormântul.</l>
                  <l>CĂMILA</l>
                  <l>Vai, tată, îndurarea din suflet n-o goni.</l>
                  <l>Căci însăşi Roma, poate, nu îl va pedepsi;<lb/>Aşa îngenuncheată de zei şi umilită, îi va ierta bravura de număr copleşită.<lb/>BĂTRÎNUL HORAŢIU<lb/>E  prea puţin în ochi-mi a Romei judecată<lb/>Cămila; eu am dreptul, asupra lui, ca tată.</l>
                  <l>Eu ştiu că, vitejia de-a pururi străluceşte, Gă numărul o sfarmă, dar nu o biruieşte;<lb/>Put. Erea-i bărbătească să fie veşnic trează, De forţă copleşită, ea nu îngenunchează.<lb/>Taci. Iată-l pe Valeriu. Ce-ar mai putea să ştie?<lb/>SCENA 2</l>
                  <l>Bătrlnul Horaţiu, Valeriu, Cămila.<lb/>VALERIU</l>
                  <l>Trimis la voi, de rege, aduc o mărturie</l>
                  <l>Să mângâi un părinte.</l>
                  <l>BĂTRÎNUL HORAŢIU<lb/>Nu te-ngriji de mine, Căci nu există balsam durerea să-mi aline.<lb/>Pe cei care căzură ucişi în bătălie, Mai bine-i ştiu în groapă, decât în infamie;<lb/>Ei se jertfiră ţării, cinstindu-i preamărirea<lb/>Şi mi-e destul.<lb/>VALERIU</l>
                  <l>Dar cellalt v-aduce fericirea.</l>
                  <l>Va preţui de-acuma, cât la un loc toţi fraţii.<lb/>BĂTRÎNUL HORAŢIU<lb/>De ce n-a fost printr-însul, să moară toţi Horâţii!<lb/>VALERIU</l>
                  <l>Eşti singurul ce astfel îi judecă purtarea!<lb/>BĂTRÎNUL HORAŢIU<lb/>Căci singur eu am dreptul să-i pedepsesc trădarea!</l>
                  <l>VALERIU<lb/>Cum, c trădare oare, viteaza-i luptă grea?</l>
                  <l>BĂTRÎNUL HORAŢIU<lb/>Dar ce virtute-aleasă găseşti în fuga sa?<lb/>VALERIU</l>
                  <l>În felul cum luptat-a şi fuga-i vitejească.<lb/>BĂTRÎNUL HORAŢIU<lb/>Ruşinea şi mirarea nu pot decât să-mi crească!<lb/>Da, pilda este rară şi demnă de ştiinţă, Că fuga este drumul deschis spre biruinţă.<lb/>VALERIU</l>
                  <l>De ce mirare-i vorba? Ruşine-acum socoti<lb/>Să ai un fiu ca dânsul ce ne-a scăpat pe toţi?<lb/>Şi Romei dă triumful şi-o mare-mpărăţie?<lb/>Cum ar râvni un tată mai mare bucurie?</l>
                  <l>BĂTRÎNUL HORAŢIU<lb/>Dar ce triumf, ce faimă, ce-mpărăţie oare<lb/>Sunt lanţurile Albei, pe noi, stăpânitoare?<lb/>VALERIU</l>
                  <l>Cum poţi vorbi că, Alba, e azi victorioasă?<lb/>Dar nu cunoşti a luptei urmare glorioasă?<lb/>BĂTRÎNUL HORAŢIU<lb/>Eu ştiu atât: că ţara prin fugă şi-a trădat.<lb/>VALERIU<lb/>Da, dacă tot prin fugă şi lupt-ar fi-ncetat.<lb/>Dar s-a văzut îndată că a fugit viclean, Spre a urca în slavă renumele roman!<lb/>BĂTRÎNUL HORAŢIU<lb/>Ce-ai spus? Triumfă Roma?</l>
                  <l>VALERIU</l>
                  <l>Învaţă să-l iubeşti<lb/>Pe fiul tău pe care văd că-l nedreptăţeşti, în contra trei să lupte rămas şi încolţit, Toţi trei răniţi, el singur văzând că nu-i rănit, Prea slab, pe toţi să-i bată, voinic cu fiecare, El ştie să profite de-această-ameninţare<lb/>Şi fuge să-i înşele, şi-astfel prin viclenie<lb/>Pe cei trei fraţi îi trage pe rând, în bătălie.<lb/>Iar fiecare vine mai greu sau mai grăbit, Pe cât e fiecare în parte de rănit.<lb/>Avântul li-i acelaşi porniţi să-l urmărească, Dar rănile-i separă şi-i face să greşească.<lb/>Horaţiu când îi vede, cum vin toţi răzleţiţi, Se-ntoarce şi-i aşteaptă, ştiindu-i biruiţi, întâiul care vine e chiar al său cumnat<lb/>Cellalt, plin de mânie, atacă nencetat, Dar sângele din rană şi fuga îl doboară, Deşi curaju-i aprig nu-i pregătit să moară.<lb/>Cu răcnete, albanii, pe celălalt îl cheamă, Cuprinşi de îndoială şi tremurând de teamă.<lb/>Zadarnic se repede şi-acesta să atace, Pe cel dintâi văzându-l, cum fără viaţă zace.<lb/>CĂMILA</l>
                  <l>Vai mie!</l>
                  <l>VALERIU<lb/>Dar se-aruncă în luptă Curiaţiu;<lb/>O  nouă biruinţă-ncunună pe Horaţiu;<lb/>Curajul să-l răzbune pe frate, nu-l susţine<lb/>Şi moare lângă dânsul, deşi luptase bine.<lb/>Lungi răcnete din piepturi, văzduhul îl sfâşie:<lb/>Durere-i glasul Albei, al Romei, bucurie.</l>
                  <l>Atunci, ştiind Horaţiu că va să biruiască, Vrând nu numai să lupte, dar să şi umilească<lb/>Vorbeşte: „Doi sunt jertfe pentru iubiţi-mi fraţi, Dar ultimul ce vine, din cei trei Curiaţi, II dau ca jertfă Romei, pe sacrele-i altare!"<lb/>Zicând aceasta, iute şi drept în faţă-i sare<lb/>Şi pentru el izbânda curând se hotărăşte:<lb/>Slăbit de răni, albanul, abia de se târăşte<lb/>Cu pasul şovăielnic şi fruntea-nsângerată, Ca victima ce-aşteaptă să fie-njunghiată.<lb/>Aşa îl şi primeşte, cum e, făr-apărare, Iar pe-a lui moarte Roma-şi înalţ-a sa splendoare!<lb/>BĂTRÎNUL HORAŢIU<lb/>O, fiu! O, bucurie! Tu cinste-a vieţii mele!<lb/>Tu sprijin scump al ţării în aste ceasuri grele!<lb/>Erou de Roma vrednic şi-nvrednicind Horâţii, Tu stâlp al ţării tale, slăvit prin generaţii!<lb/>Când voi putea la pieptu-ţi, cumplita-mi îndoială<lb/>S-o sting, spălând în lacrimi şi marea mea greşeală?<lb/>Când va putea iubirea-mi de tată, să-ţi mângâie<lb/>Biruitoarea-ţi frunte în plâns de bucurie?<lb/>VALERIU</l>
                  <l>Îl vei vedea în voie căci va sosi îndată.</l>
                  <l>Chiar regele-l trimite să-i dai dreapta răsplată, Şi poruncind prinosul la cer să se amâne, A hotărât, triumful, să aibă loc tot mâine, Urmând, ca fiecare, azi doar cu legăminte, Să mulţumească zeii şi cu ofrande sfinte.<lb/>Horaţiu întârzie acolo, pe când mie<lb/>Mi s-a-nmânat porunca să vă aduc solie</l>
                  <l>Şi tristă, de Ia rege, dar şi de sărbătoare.<lb/>Nemulţumit el însuşi doar c-o înştiinţare, Veni-vă să-ţi vorbească şi, poate, încă azi, Spre-a lăuda soldatul şi fiul tău, viteaz, –<lb/>Recunoştinţa ţării urmând să ţi-o închine.<lb/>BĂTRÎNUL HORAŢIU<lb/>Atâta mulţumire e prea mult pentru mine.<lb/>Sunt prea plătit cu asta, cu care m-a cinstit</l>
                  <l>Pentru un fiu în viaţă şi cei care-au murit.<lb/>VALERIU</l>
                  <l>La jumătăţi de fapte un rege nu se-opreşte;<lb/>El ştie c-al său sceptru prin care mulţumeşte, A fost salvat, spre slava virtuţilor romane, De fiu ca şi de tată, din mâinile duşmane.<lb/>Mă duc să-i spun ce-nalte şi vitejeşti simţiri<lb/>Gândirea vă insuflă; ce nobile porniri</l>
                  <l>Ştiţi să-nchinaţi credinţii cu care îl slujiţi.<lb/>BĂTRlNUL HORAŢIU<lb/>Prea mult mă-ndatorează aceea ce voiţi.<lb/>SCENA 3</l>
                  <l>Bătrânul Horaţiu, Cămila.<lb/>BĂTRÎNUL HORAŢIU<lb/>Copila mea, opreşte al plânsului şuvoi;<lb/>Nu-i potrivită jalea când cinstea e cu noi, Căci nu pe drept mai plângem căderea-n nefiinţă, Când ea împodobeşte a ţării biruinţă.<lb/>Când Roma-nvinge Alba, nimic nu se mai cere, Iar orice suferinţă e-o dulce mângâiere.<lb/>De ţi-ai pierdut iubitul, un om doar s-a sfârşit, Ce-şi va găsi egalul în Roma, negreşit.<lb/>Când neamul tău e astăzi simbol de vitejie, Vor fi destui să ceară ca să le fii soţie.<lb/>Mă duc să-i spun Sabinei aceste ştiri. Ştii bine<lb/>Că pentru ea-s mai grele decât sunt pentru tine.</l>
                  <l>Trei fraţi ucişi prin braţul bărbatului iubit, îi dau mai multe drepturi să plângă nesfârşit.<lb/>Dar sper, grăbindu-mi paşii, la vreme să ajung, Din sufletu-i furtuna cu sfaturi s-o alung, Iar mintea-i înţeleaptă, slujind-o şi acum, Prin inima-i curată, spre soţ, şi-o face drum.<lb/>Tu, totuşi, stăpâneşte-ţi durerea.<lb/>—  Şi se poate!<lb/>Primeşte-l, dacă vine, smerită, ca pe-un frate, Arată că-i eşti soră, iar chinul tău ţi-l frânge, Căci sunteţi, deopotrivă, născuţi de-acelaşi sânge.<lb/>SCENA 4</l>
                  <l>CĂMILA</l>
                  <l>Am să-i arăt, fireşte şi cu temeinicie, Cum dragostea înfruntă a sorţii vitregie<lb/>Şi nu primeşte legea făcută de-un tiran<lb/>Cu nume de părinte, dar sufletul duşman.<lb/>Durerea mea îţi pare nătângă, fără vlagă?<lb/>Cu cât o vei lovi-o, cu-atât mi-o fi mai dragă, Vai, tată fără milă! Prin îndârjirea mea<lb/>Durerea mi-o voi face la fel cu soarta-mi grea!</l>
                  <l>S-a mai văzut vreodată mai schimbătoare soartă?</l>
                  <l>În fiecare clipă un alt alean mă poartă, Blândeţe şi cruzime pe rând să le înduri<lb/>Şi să primeşti atâtea cumplite lovituri!<lb/>S-a mai văzut un suflet menit să poarte-ntr-însul</l>
                  <l>Amarul, bucuria, nădejdea, teama, plânsul.</l>
                  <l>—  Corneille-Teatru<lb/>Un suflet rob atâtor ciudate-mprejurări, 0 jucărie-n mâna cumplitei întâmplări?<lb/>Oracolu-mi surâde, un vis mă chinuieşte;<lb/>Iar pacea-mi stinge spaima ce lupta mi-o măreşte; în pregătiri de nuntă veni un zvon cumplit:<lb/>Iubitul, cu-al meu frate, să lupte e sortit;</l>
                  <l>Şi-această deznădejde nu-i nimeni s-o-nţeleagă!<lb/>Dezleagă omul moartea dar zeii vin şi-o leagă, învinsă, Roma, pare; al meu, fiind alban<lb/>Nu varsă din cruzime un sânge de duşman.<lb/>Vai, zei! Mi-aţi dat durerea drept soră şi stăpână, Când mi-am văzut cetatea şi fraţii în ţărână.<lb/>Ceream prea mult în clipa când, fără de păcat, îl mai iubeam, păstrându-i un gând înaripat?</l>
                  <l>Destul de pedepsită prin moartea lui, prin felul</l>
                  <l>Cum îmi ajunse vestea, cum s-a sfârşit măcelul:<lb/>Vrăjmaşul lui, el însuşi mi-a povestit voios<lb/>Cum mi-a căzut iubitul! Slăvea, lăudăros, întunecata faptă, cu fruntea luminată</l>
                  <l>De fala vitejiei.<lb/>—  Când eu cutremurată, îl ascultam pierdută şi fără să tresalt, Cum îşi clădea mărirea pe moartea celuilalt.<lb/>Dar nu le-ajunge-atâta, îmi cer o jerftă nouă:</l>
                  <l>Să râd şi să mă bucur, cu suflet rupt în două, Să preamăresc eu însămi pe-nvingătorul uns<lb/>Şi să sărut o mână ce pieptul mi-a străpuns!<lb/>Într-un prilej de-atâta durere pentru mine, E un păcat să sânger, să plâng e o ruşine!<lb/>Virtutea lor de piatră te cere fericit;</l>
                  <l>De nu eşti fără milă n-ai suflet oţelit.<lb/>O, inimă, reneagă asemenea părinte;</l>
                  <l>Nici fiică, dar nici soră nu vreau de-aici-nainte</l>
                  <l>Să le mai fiu! Ce mândră mă simt că pot să plâng;</l>
                  <l>Când nu se-ndoaie nimeni sunt mândră că mă frâng!</l>
                  <l>Durerea mea, dă-ţi drumul în lacrimi şi blesteme;<lb/>Când nu mai am nimica de cine m-aş mai teme?<lb/>Nici o-ndurare pentru acest învingător!</l>
                  <l>Durerea mea, primeşte-l c-un glas fulgerător!<lb/>Batjocoreşte-i faima, mânia-i răscoleşte, Să-i umilim trufia cu care se mândreşte!<lb/>S-apropie. Fii gata să-i arătăm din prag, Cum s-a purtat iubita la moartea celui drag.<lb/>SCENA 5</l>
                  <l>Horaţiu, Cămila, Procul.<lb/>(Procul poartă cele trei spade ale Curiaţilor.)<lb/>HORAŢIU<lb/>Cu braţu-acesta, soră, pe fraţi i-am răzbunat;<lb/>El, zarul sorţii noastre duşmane, l-a schimbat;<lb/>Destinu-a două state stă în această mână, Şi Roma, peste Alba, o face azi stăpână.<lb/>Priveşte-acum aceste trofee şi dovezi<lb/>Şi-arată-ţi bucuria prin care le serbezi.<lb/>CĂMILA</l>
                  <l>Doar lacrimi nesfârşite, atât pot să le-nchin.<lb/>HORAŢIU<lb/>Nu-ngăduie, triumful, să ai nici un suspin;</l>
                  <l>Au fost, în luptă, fraţii, răscumpăraţi prin sânge, Ca umbrele lor scumpe, să ceară a-i mai plânge.<lb/>Când cinstea-i răzbunată, nu am pierdut nimic!</l>
                  <l>CĂMILA</l>
                  <l>Spre fraţii mei privirea de chin n-o mai ridic;<lb/>Iar amintirea dragă a lor n-o să mă vadă, Ştiindu-le-mpăcarea, căzând tristeţii pradă.<lb/>Doar pe iubitu-mi nimeni nu este să-l răzbune.</l>
                  <l>Cjim vrei să-l dau uitării fără de vină.<lb/>—  Spune?<lb/>HORAŢIU<lb/>Ce spui, nefericite»?</l>
                  <l>CĂMILA</l>
                  <l>Vai, scumpe Curiat!</l>
                  <l>HORAŢIU<lb/>O, tu, nedemnă soră, cu suflet desfrânat!</l>
                  <l>Pe un duşman al ţării, pe care l-am zdrobit, 11 mai evoci duioasă şi-l chemi ca pe-un iubit!<lb/>Pornirea-ţi ucigaşă şi-a gândului tău fiere, Cu fiecare strigăt o răzbunare cere.<lb/>Cu patimile tale vorbeşte cât mai rar, Nu-mi mai roşi obrazul cu chinul tău flecar; înăbuşe-ţi văpaia durerii de femeie, îhalţă-te senină, spre marile-mi trofee, Iar ele să alunge din tine tot ce-i rău.<lb/>CĂMILA</l>
                  <l>Vai, dă-mi atunci un suflet sălbatic ca al tău, Şi dacă vrei să afli ce clocoteşte-n mine, Redă-mi pe Curiaţiu, nădejdea mea de bine, Sau lasă-mă durerea în tihnă să mi-o port!<lb/>L-am adorat în viaţă şi-l plâng, ştiindu-l mort.<lb/>Să nu mai vezi în mine pe sora de-altădată;</l>
                  <l>Nu sunt decât iubita, prin tine-ndoliată.</l>
                  <l>Pe urma ta, de-acuma, la pândă pas cu pas, Strigoaică nendurată, cu bocete în glas, Te-oi urmări şi veşnic te-oi întreba de dânsul, Călăule, tu, fiară, ce-mi iei până şi plânsul;<lb/>Şi care-n nebunia triumfului, ai vrea<lb/>Să-l mai ucizi o dată, prin însăşi mâna mea!<lb/>Blestemul de urgie pe capul tău să cadă;</l>
                  <l>De mii de ori, ca mine, să fii durerii pradă</l>
                  <l>Şi prin ticăloşie să te mânjeşti, să cazi, Târându-ţi în mocirlă renumele de azi!<lb/>HORAŢIU<lb/>S-a mai văzut vreodată atâta oarbă ură!</l>
                  <l>Crezi, tu, că-ngăduinţa nu-şi are o măsură, Iar blestemul acesta va fi nepedepsit?<lb/>Iubeşte-l, dar, în taină, pe-acel care-a murit, Dar să nu faci greşeala de-a-i preaslăvi fantoma, Uitând necugetată că te-ai născut prin Roma!<lb/>CĂMILA</l>
                  <l>Nu-mi mai vorbi de Roma.<lb/>—  Înverşunarea mea!<lb/>De Roma, ce-mi ucise pe-acel ce mă iubea;</l>
                  <l>De Roma, care-ţi dete şi viaţa şi mărirea;<lb/>De Roma, care mie mi-a dat nefericirea!</l>
                  <l>Vecinii săi, cu ură, unească-se cu toţi, Să-i surpe temelia, lovind-o-n strănepoţi;<lb/>Şi dacă nu-i ajunge Italia întreagă, Să văd cum alte neamuri în contra ei se leagă, Apusul, Răsăritul, întregul univers, Pe trupul ei să-şi poarte nimicitorul mers!<lb/>Să i se prăvălească zidirile! Să-şi taie<lb/>Cu mâna ei, să-şi smulgă şi ochi şi măruntaie, Şi trăsnetele-n ceasul sortit de nenoroc, Pe capul ei să cadă într-un potop de foc!<lb/>Din ochii mei, urgia de flăcări să ţâşnească, S-o mistuie, cenuşa în vânt să-i risipească, Să văd cum cel din urmă roman îşi dă suflarea, Şi fericită-n moarte, să-mi urlu răzbunarea!<lb/>HORAŢIU<lb/>(trăgând spada, îşi urmăreşte sora care fuge)<lb/>Destul! Răbdarea, datoriei, îi trece al meu braţ;<lb/>Te du-n infern şi plânge-ţi iubitul Curiat!<lb/>CĂMILA<lb/>(rănită, din spatele scenei)<lb/>Vai, ucigaş!<lb/>HORAŢIU<lb/>(întorcându-se în scenă)<lb/>Primeşte pedeapsa asta dreaptă.<lb/>Oricine-o fi ca tine să ştie ce-l aşteaptă!<lb/>SCENA 6</l>
                  <l>Horaţiu, Procul.<lb/>PROCUL</l>
                  <l>Dar ce-ai făcut, Horaţiu?<lb/>HORAŢIU<lb/>O scurtă judecată;</l>
                  <l>A Romei defăimare, e astfel, răzbunată.</l>
                  <l>PROCUL</l>
                  <l>Mai multă îndurare din parte-ţi aşteptam.<lb/>HORAŢIU<lb/>Să nu-mi spui că mi-e soră, să n-aud că mi-e</l>
                  <l>Nici tatei să-i mai fie, nu poate, fiică dragă.</l>
                  <l>Cui îşi urăşte ţara şi neamul şi-l reneagă, –<lb/>Nu-i sunt îngăduite aceste sacre nume, Iar rudele-l alungă rătăcitor prin lume.<lb/>Pedeapsa este astfel precum un fulger, dreaptă, Căci clocotul din sânge, loveşte, nu aşteaptă.<lb/>Deşi fără de vlagă, blestemul ei nebun<lb/>Am vrut, ca pe un mostru în faşă, să-l răpun.<lb/>SCENA 7<lb/>Sabina, Horaţiu, Procul.<lb/>SABINA</l>
                  <l>Ce falnic este! Hai, vino şi sora-njunghiată<lb/>S-o vezi murind la pieptul bătrânului tău tată, Te scaldă-n bucuria sfârşitul lui dorit.<lb/>Iar dacă crezi că nu e destul ce-ai săvârşit, Atunci jertfeşte Romii, desăvârşind Horâţii, Şi sângele-mi în care trăiesc şi-azi Curiaţii!<lb/>Risipitor cu neamu-ţi, de ce dar m-ai cruţa?<lb/>Lângă Cămila pune şi pe soţia ta.<lb/>Durerea ni-i aceeaşi; avem aceeaşi vină;<lb/>Şi eu îmi plâng tot fraţii, c-o jale tot străină.<lb/>Eu sunt mai vinovată ca deznădejdea ei, Căci ea a plâns doar unul, pe când eu plâng pe trei, Iar după pedepsirea-i, greşeala mea-i în viaţă.<lb/>HORAŢIU<lb/>Sabina, şterge-ţi ochii sau să nu-i văd în faţă!<lb/>Fii vrednică de-acela prin care eşti soţie;<lb/>Nu-mi fă o umilinţă, din milă, tocmai mie.<lb/>Dacă iubirea încă ne ţine-nlănţuiţi, Şi dacă-n gând şi-n suflet suntem nedespărţiţi, înalţă-ţi tu simţirea la neclintirea mea, Eu nu pot să fac pasul spre umilinţa ta.<lb/>Mi-eşti dragă şi de-aceea văd bine de ce plângi.<lb/>Dar uită-te la mine, să ştii cum să te-nfringv.<lb/>Părtaşă fii la slava-mi, căci este haina ta, Nu încerca, mânjind-o, să mă dezbraci de ea.<lb/>Duşmană cinstei mele îmi eşti cu orice preţ, De-ţi plac strivit de vorbe şi fapte de dispreţ!<lb/>Soţie fii iar soră puţin şi, se-nţelege, Urmează pildei mele şi schimbă-mi-o în lege.<lb/>I<lb/>SABINA/</l>
                  <l>Sunt alţii mult mai vrednici ca să-ţi urmeze calea<lb/>Tu nu ai nici o vină că rudă-mi este jalea. /</l>
                  <l>Mi-s gândurile toate precum îmi este chinul, /</l>
                  <l>Şi nu mă lupt cu tine, ci-nfrunt numai destinul.<lb/>Dar, în sfârşit, mă lepăd de legea ta romană, De mi se cere-având-o, să nu mai fiu umana.<lb/>Şi nu pot fi soţia acelui ce-a învins, De nu mai văd pe sora acelor ce s-au stins.<lb/>Tu vrei, ca-n timp ce-afară e lumea-n sărbătoare, Să plâng aici, în casă şi-n taină, ce mă doare, Şi-a ţării bucurie să fie-ntunecată, în inima-mi sărmană, de morţi îndoliată?<lb/>Nu pot să fiu ascunsă.<lb/>—  Făptură nemiloasă!<lb/>Azvârle dragii lauri, când ai păşit în casă, Să plângem împreună! Cum, nici chiar mişelia<lb/>Nu-ţi înarmează braţul, ca să-ţi ucizi soţia?<lb/>Cum, îndoita-mi crimă, nepăsător te lasă? /</l>
                  <l>Ferice de Cămila; a fost mai norocoasă, Căci, tu, i-ai dat prin spadă şi moarte, ce-a cerut:<lb/>Să aibă-n veşnicie iubitu-aici, pierdut!<lb/>Tu, soţ iubit, prin care de viaţa-mi este silă, Dacă mânia-ţi doarme, ascultă-mă din milă;<lb/>Loveşte şi cu una şi cu cealaltă, tare<lb/>Şi dă-mi, ca o pomană, a morţii alinare.<lb/>Dă-mi moartea ca iertare sau chiar ca pătimire, Şi, fie din dreptate ori numai din iubire, înfăţişarea-i fi-va cu chipul împăcat, Că a venit prin tine, ce-mi eşti încă bărbat.<lb/>HORAŢIU<lb/>Ce nedreptate cruntă făcură-n lume zeii, Lăsând chiar şi eroii în mrejele femeii, Căci nedreptatea cade, precum o vitregie, Când vezi că ea învinge dar fără vitejie, Râvnind chiar şi virtutea în om să o distrugă.<lb/>De-acest duşman de moarte scapi, dacă poţi, prin fugă!<lb/>Rămâi aici, adio! Să nu-ţi aud suspinul!<lb/>SABINA<lb/>V (singură)</l>
                  <l>Tu, milă; tu, mânie.<lb/>—  Nu vreţi să-mi stingeţi chinul?<lb/>Greşeala mea e stearpă iar plânsu-mi vă trudeşte, De nu-mi daţi nici iertare, nici braţ ce pedepseşte?<lb/>Mai am doar o nădejde prin lacrimi s-o-mplinesc, –</l>
                  <l>Apoi, să-mi fac sfârşitul, pe care mi-l doresc.<lb/>ACTUL<lb/>SCENA 1</l>
                  <l>Bălrânul Horaţiu, Horaţiu.<lb/>BĂTRÎNUL HORAŢIU<lb/>Cereasca judecată pentru-a putea vedea, Privirea ţi-o întoarce de la o faptă rea.<lb/>Când gloria ne-mbată, destinul ştie bine<lb/>Să-nfrângă-n noi mândris încrezătoare-n sine.</l>
                  <l>Plăcerea cea mai dulce e plină de tristeţe;<lb/>Tăriei, slăbiciunea vine să-i dea poveţe, Şi rar e răsplătită, cum se cuvine-o faptă<lb/>Zidită pe virtute şi năzuinţa dreaptă.<lb/>Eu nu plâng pe Cămila, ştiind-o vinovată;<lb/>Te plâng mai mult pe tine, iar eu mă plâng, ca tată.</l>
                  <l>Pe tine, căci prin moartea-i, ţi-e mâna pângărită;<lb/>Pe mine, c-am dat Romei o fiică rătăcită.</l>
                  <l>N-ai fost nedrept, nici aspru stârpind-o dintre vii;</l>
                  <l>Voiam, ca-n judecarea-i făptaş nu tu să fii.<lb/>Cumplita-i fărdelege mai bine rămânea * în veci nepedepsită, decât de mâna ta.</l>
                  <l>HORAŢIU<lb/>Pe sângele-mi, prin lege, stăpân te socotesc;</l>
                  <l>Pe-al ei, crezut-am tată, doar Romei să-l jertfesc.</l>
                  <l>Dar dacă-nţelepciunea-ţi mă vede ucigaş, Urmând să fiu mustrării neistovit părtaş, Şi, dacă, dreapta-mi fi-va de-a pururi de ocară, Cu un cuvânt poţi face ca viaţa mea să piară.<lb/>Ia-ţi sângele acesta-napoi, de i-am pătat<lb/>Neprihănirea sfântă cu braţu-mi vinovat.<lb/>Dar n-am crezut ruşinea s-o-ndur, în casa ta, Cum nici chiar tu insulta nu vei putea ierta.<lb/>Un tată, dragă tată, se umple de mânie</l>
                  <l>Când cinstea e surpată de-o mare infamie.</l>
                  <l>Iubirea ei să tacă sau, altfel, nu-i iertată;</l>
                  <l>Chiar dacă o ascunde, e totuşi vinovată, Iar faima lui pe calea pieirii o îndeamnă, Când nu vrea să lovească oceea ce condamnă.<lb/>BĂTRÎNUL HORAŢIU<lb/>Adesea, pentru sine un tată nu se-ndură</l>
                  <l>Să-şi pedepsească fiii, trecând peste măsură;<lb/>Întreaga-i bătrâneţe prin ei se ţine bine<lb/>Şi nu-i loveşte aspru căci ar lovi şi-n sine.<lb/>Eu te privesc cum ochiu-ţi în veci nu te priveşte;<lb/>Ştiu. Regele-i pe-aproape. Văd garda-i că soseşte.<lb/>SCENA 2</l>
                  <l>Tullus, Valeriu, Bătrânul Horaţiu, Horaţiu, soldaţii din garda.<lb/>BĂTRÎNUL HORAŢIU<lb/>Vai, sire, cinstea mare ce-mi faci, mă copleşeşte;<lb/>Nu în aceste locuri un rege se primeşte;<lb/>Să -ngenunchez în faţă.<lb/>TULLUS</l>
                  <l>Bătrâne, fii pe pact;</l>
                  <l>Eu fac ce orice rege în locul meu ar face;</l>
                  <l>Iar fapta vitejească atât de iscusită, Ne cere-o preamărire egal de strălucită.<lb/>(Arătându-l pe Valcriu.)<lb/>Cuvântul său cuprinde întreaga chezăşie<lb/>A  gândului cu care ţi l-am trimis solie.<lb/>Cunosc, tot prin Valeriu, cu cită stăpânire</l>
                  <l>A  fiilor tăi jertfă o-nduri fără clintire, Şi că-ntărit în tine şi-n marea ta durere, Nu ceri şi nu îngădui un semn de mângâiere.<lb/>Dar am aflat, în calc, de-o grea nenorocire</l>
                  <l>Ce te-a lovit prin fiul intrat în nemurire;</l>
                  <l>Că dragostea-i curată de ţara l-a mânat<lb/>Să stingă viaţa surorii cu suflet vinovat.<lb/>Ştiindu-te dat pradă acestei lovituri, Venii să văd, bătrâne, de poţi s-o mai înduri.<lb/>BĂTRÎNUL HORAŢIU<lb/>"îndur cu suferinţă şi cu răbdare, sire.<lb/>TULLUS</l>
                  <l>Acesta-i rodul vieţii şi-a vârstei răsplătire, Căci anii mulţi învaţă, pe cei ajunşi ca tine, Că, după fericire, nenorocirea vine.<lb/>Dar prea puţini ştiu leacul acesta să şi-l facă<lb/>Iar în durere, scutul voinţii lor se pleacă.<lb/>De poţi afla-n cuvântu-mi părtaş la jalea-ţi mare<lb/>Un strop de mângâiere şi-o caldă alinare, Atunci să ştii că sufăr cât răul ţi-e de mare;<lb/>Cu cât înduri mai aspru, eu te iubesc mai tare!</l>
                  <l>YALERIU</l>
                  <l>Fiindcă zeii, sire, au hotărât, prin regi, Dreptatea să nc-mpartă şi veşnicele legi;<lb/>Şi cum norodul cere c-a voastră înălţime<lb/>Să laude virtutea dar să lovească-n crime</l>
                  <l>Primiţi să v-amintească un credincios soldat, Că regii nu pot plânge ce au de condamnat, îngăduiţi.<lb/>BĂTRÎNUL HORAŢIU<lb/>Eroul îl vrei trimis la moarte?</l>
                  <l>TULLUS</l>
                  <l>Să-şi spună gândul, lasă-l; voi face-apoi dreptate;<lb/>O-mpart chiar cu plăcere, oriunde şi mereu, Căci doar prin ea un rege ajunge semizeu.<lb/>Insă te plâng, că după o faptă lăudată, În contra lui se cere o aspră judecată.<lb/>VALERIU</l>
                  <l>Primiţi, mărite rege, mai drept dintre toţi regii, Ca, cei cinstiţi, prin mine să ceară glasul legii.<lb/>Nu pizma ne împinge să fim în contra sa;</l>
                  <l>Cu cât mai mult primeşte, mai mult ar merita;<lb/>Măriţi-i răsplătirea, vrem toţi să i-o sporim;<lb/>Mai bine să întreacă decât nedrepţi să fim.<lb/>Dar, cum de crimă, astăzi, e vinovat ostaşul, Trăiască-nvingătorul dar piară ucigaşul.<lb/>Opriţi-i ura oarbă iar de a sa mânie, Salvaţi, acum, poporul şi falnica-ţi domnie.<lb/>În mâna ta-i şi moartea şi supravieţuirea.<lb/>Războiul, cu pojaru-i, a semănat pieirea, Căci, Roma şi cu Alba-s prin cununii unite<lb/>În ceasuri de odihnă şi-n vremuri fericite, Că nu e, poate, astăzi, familie romană<lb/>O rudă să nu plângă în tabăra albană;</l>
                  <l>Şi că-n sărbătorirea victoriei obşteşti, Sunt multe lacrimi grele cu care te-ntâlneşti.<lb/>De-a fost jignită Roma cu lacrimi, pe când dânsul</l>
                  <l>A  hotărât prin crimă să pedepsească plânsul, Ce sânge-această fiară va mai putea cruţa, De n-a-nţeles s-o ierte nici chiar pe sora sa?<lb/>Şi n-a găsit, în sine, pe nimeni să-nţeleagă<lb/>Durerea-n pragul morţii, când pierzi fiinţa dragă, Şi când, în loc de torţa de nuntă, ai în faţă<lb/>ISfădejdea-nmormântată cu cel gonit din viaţă?<lb/>Făcând să-nvingă Roma, el ni-i stăpân, iar sorţii l-au dat dreptul vieţii asupră-ne, şi-a morţii.<lb/>Şi ale noastre zile amare n-or dura<lb/>Decât dacă-ndurarea-i le va putea-ndura.</l>
                  <l>Aş mai voi s-adaug, pentru al Romei bine, Că fapta lui, în lume, ne umple de ruşine.<lb/>Mi-ar fi prea lesne, sire, ca-n văzul tuturor</l>
                  <l>S-arăt măreaţa faptă a unui luptător, Iar sângele Cămilei, ucis de-acest viteaz, Să-i spună toată crima, plesnindu-l în obraz.<lb/>Orori nenehipuite în faţă aţi avea;<lb/>Şi-aţi plânge pentru vârsta-i şi frumuseţea sa.<lb/>Dar n-o s-ajung la astfel de searbede mijloace.</l>
                  <l>Aţi hotărât că, mâine, ofranda se va face, Şi bănuiţi că zeii ocrotitori, vor vrea<lb/>Tămâia s-o primească pe-altar, din mâna sa?</l>
                  <l>Asupra voastră, sire, va fi ura cerească;</l>
                  <l>Priviţi-l ca pe unul sortit să ispăşească, Şi fiţi convinşi că bunul şi-al Romei drept destin<lb/>Făcu mai mult, în luptă, ca braţu-i asasin.<lb/>Aceiaşi zei, prin care, el e un brav ostaş, Voiră să-l prăvale, făcându-l ucigaş, Şi că măreaţa-i faptă, nevrednic să o poarte, Aduse după dânsa pedeapsa grea de moarte.<lb/>Porunca asta, sire, îţi cerem să o daţi.<lb/>E  prima dată-n Roma că se ucid doi fraţi;<lb/>De ce-o să vină, ca şi de cer ne îngrozim;<lb/>Salvaţi-ne de dânsul, de zei să ne păzim.<lb/>TULLUS</l>
                  <l>Horaţiu, cum te aperi?<lb/>HORAŢIU '<lb/>De ce m-aş apăra?<lb/>Voi îmi cunoaşteţi fapta cum e şi cât de grea.<lb/>Să-nfrunt eu nu pot, sire, părerea unui rege;<lb/>A voastră hotărâre, e pentru mine, lege.</l>
                  <l>Chiar cel mai fără vină rămâne condamnat, Când tronul îl socoate nedemn şi vinovat;<lb/>E-o crimă să te aperi, precum şi a te plânge, Căci tronul ni-i stăpânul pe nume şi pe sânge.<lb/>Datori suntem a crede, când toate ni se iau, Că regii au dreptate faţade noi, cum vreau.<lb/>Rostiţi osânda, sire; supus o-ndeplinesc;<lb/>Iubească alţii viaţa; eu trebui's-o urăsc.<lb/>Nu-nvinui pe Valeriu că-n patima-i, socoate, îndrăgostit de soră, s-acuze chiar pe frate.</l>
                  <l>Nădejdea mea, cu râvna-i vin azi să se îngâne:</l>
                  <l>El îmi doreşte moartea, iar eu, ţi-o cer, stăpâne! –<lb/>Deosebirea mică ce ne îndepărtează, E că, prin moarte-mi apăr, virtutea mea vitează;<lb/>Acelaşi drum ne poartă, dar nu ş-acelaşi ţel:<lb/>El vrea să-mi stingă nimbul, iar eu lupt pentru el</l>
                  <l>Prea rar se-ntâmplă, sire, ca o împrejurare</l>
                  <l>Să dea virtuţii zborul şi-ntreaga întrupare.<lb/>De multe ori, curajul apare foarte mic, Atunci când şi prilejul e sterp sau de nimic.<lb/>Poporul care vede orice numai la faţă<lb/>Se -neîntă ca de forţă când luciul îl răsfaţă, Şi vrea ca toţi eroii ce năzuiesc să-i placă, Minuni dacă făcut-au, mereu minuni să facă;<lb/>După o faptă-naltă care spre cer te-avântă, Din tot ce nu luceşte, nimic nu-l mai îneîntă;<lb/>El vrea să fii acelaşi oriunde şi mereu;<lb/>Nu poate să-nţeleagă că eşti doar om, nu zeu, Şi că, dacă nu vede minuni întotdeauna, Prilejul poartă vina, nu inima ce-i una.<lb/>Căci neagra-i nedreptate distruge pe eroi.</l>
                  <l>Şi faptele măreţe-s stropite cu noroi.<lb/>Iar cel a cărui slavă prea mult spre zei se-apleacă, De nu vrea s-o ştirbească, nimic să nu mai facă.<lb/>Eu n-am să-mi laud, sire, un braţ care-a înfrânt, Luptând cu trei deodată; şi nici nu mă îneînt<lb/>Că-n viitor avea-voi un nou prilej, prin care<lb/>Voi săvârşi o faptă ca asta, sau mai marc, Şi că, curaju-mi, astfel, în văzul tuturor<lb/>Va fi mai fără frică şi mai biruitor.<lb/>Vrând să rămână-n urma-mi, o amintire mare, încrezător doar morţii o pot da spre păstrare.<lb/>Se cuvenea s-o caut de cum am biruit, Căci pentru fericirea-mi prea mult am şi trăit.<lb/>Un om ca mine-şi vede onoarea adumbrită<lb/>Când defăimarea muşcă din gloria-i slăvită;<lb/>Iar braţu-mi de oprobiu de mult m-ar fi scăpat<lb/>De nu aveam a voastră-nvoire de-aşteptat.<lb/>Eu ştiu că suflu-mi este-n a regelui putere;<lb/>El poate să ni-l smulgă; doar el ni-l poate cere.</l>
                  <l>Mai sunt viteji în Roma, frumoşi, cu legământ, Ai voştri lauri, sire, să-i apere cu-avânt.<lb/>Cu viaţa mea, stăpâne, milos să nu mai fiţi, De vreţi întreaga-mi luptă cumva s-o răsplătiţi;<lb/>Îngăduiţi-mi, rege, atât să mai doresc:<lb/>Renumelui, nu surorii, senin să mă jertfesc!</l>
                  <l>SCENA 3</l>
                  <l>Tulim, Valeriu, Bătrânul Horaţiu, Horaţiu, Sabina.<lb/>SABINA</l>
                  <l>Ascult-o pe Sabina, stăpâne şi priveşte<lb/>Cum jalea de soţie şi soră, o sfârşeşte.<lb/>În faţa voastră cade, zdrobita, cu temei<lb/>Să-şi plângă şi bărbatul dar şi pe fraţii ei.<lb/>Cu bocetu-mi, dreptatea, nu vreau să o clintesc.</l>
                  <l>Pe asasin, cu lacrimi, nu pot să-l ocrotesc.</l>
                  <l>Orice-ar fi fost'nainte, rămână ucigaş, –<lb/>Dar pedepseşte-n mine pe-accst viteaz ostaş;<lb/>Să ispăşească viaţa-mi o faptă vinovată;<lb/>Nu veţi schimba nici jertfa ce fi-va-njunghiată.<lb/>Iar mila voastră, sire, dreptatea o împarte<lb/>Lovind în plin întregul, în cea mai dragă parte.</l>
                  <l>Atât iubirea noastră ne-a contopit de bine, Că el trăieşte-n mine mai mult decât în sine, Şi dacă dezlegarea mi-o daţi să pot muri, Mai mult s-o stinge-n mine decât dac-ar sfârşi.<lb/>Această îndurare pe care mi-o veţi da, îi va mări durerea stingând-o pe a mea.<lb/>Stăpâne, vezi-mi lungul şi nemblânzitul chin<lb/>Neîncăput în lacrimi, în vorbe, în suspin.</l>
                  <l>Să strâng la piept, e groaznic, un om care-a ucis întregu-mi neam şi-o dată cu el, al vieţii vis.<lb/>Dar mai cumplit îmi este să fug de-acest bărbat, Fiindcă neam şi ţară, luptând, le-a apărat.<lb/>Cum să iubesc pe-acela ce mi-a ucis toţi fraţii?<lb/>Cum să-l urăsc când slava romană sunt Horâţii?<lb/>Vai, rege bun, dă-mi moartea pe care-o fericesc, Să scap de o iubire pe care o urăsc.<lb/>Numi-voi bunătate, această izbăvire</l>
                  <l>Pe care pot, prin mine, s-o duc la-ndeplinire.</l>
                  <l>Iar moartea asta, sire, ce dulce o să-mi pară, Când soţul meu printr-însa scăpa-vă de ocară.<lb/>A  zeilor mânie încerc s-o potolesc, Dezlănţuită, poate, de braţu-i vitejesc.<lb/>Vreau manilor Cămilei să mă încredinţez, Iar Romei, pe bărbatul viteaz, să i-l păstrez.<lb/>BĂTRÎNUL HORAŢIU<lb/>Stăpâne, lui Valeriu, îi voi răspunde-ndată.</l>
                  <l>Copiii şi cu dânsul, lovesc în al lor tată<lb/>Şi vor, toţi trei, în casa-mi ce sub amar se frânge, Să stingă fără milă al neamului meu sânge.<lb/>(Sabinei.)<lb/>Tu, care prin durere, din neamul Curiaţiu, Ceri fraţilor odihna, lăsându-l pe Horaţiu, lntreabă-le mai bine preamilostivii mani, Să afli de sunt mândri că au murit albani.<lb/>Cerul a vrut ca Alba de noi să fie-nvinsă, Dar dacă mai trăieşte ceva când viaţa-i stinsă, Atunci vei şti că, dânşii, sfârşindu-se eroi, Nu-s trişti văzând că faima ne-acoperă pe noi.<lb/>Toţi trei vor şti să mustre, aşa cum se cuvine, Şi ochii-ţi plini de lacrimi şi valul de suspine, Precum şi nefireasca ta groază, ca soţie.<lb/>Rămâi, dé le eşti soră, ca ei, la datorie.<lb/>(Regelui.)<lb/>Pe dragul soţ, Valeriu zadarnic se răzbună;<lb/>A inimii zvâcnire nu-i crimă, ci e bună;</l>
                  <l>S-o lăudăm se cere şi nu s-o pedepsim, Când, prin această faptă virtutea-nfăptuim.<lb/>Urâtă-i îndrăgirea duşmanilor de ţară;<lb/>A  plânge pentru dânşii e faptă de ocară;<lb/>Dar a dori, ca ţara, s-o vezi căzând, robită, Aceasta e o crimă de-a pururi pedepsită.<lb/>Doar dragostea de Roma atunci l-a-ncurajat;</l>
                  <l>De n-o iubea atâta, era nevinovat.</l>
                  <l>Nu, n-are nici o vină, căci braţul meu de tată, Ii da, găsindu-i una, pedeapsa meritată.<lb/>Aş fi ştiut, prin faptul că e născut din mine, Să-l judec fără patimi, aşa cum se cuvine.<lb/>Iubesc prea mult onoarea şi nu îngăduiam<lb/>Ruşinea sau omorul în neamul meu să am.<lb/>Valeriu să v-aducă întreaga mărturie, Că-ngenunchea năprasnic sub apriga-mi mânie, Când mi s-a spus că-n luptă, Horaţiu, a scăpat<lb/>Fugind şi că prin fugă pe rege l-a trădat.<lb/>Iar pe Valeriu, sire, aş vrea să-l rog să-mi spună<lb/>Cu care drepturi fiica în contra-mi o răzbună?</l>
                  <l>Şi cine-i dă puterea, ca moartea-i meritată<lb/>S-o apere, când nu e de mine apărată?</l>
                  <l>Se teme, după soră, ca alţii să nu cadă!<lb/>Necinstelor străine noi nu ajungem pradă, Oricât ar vrea un altul pe-ascuns să uneltească, Obrazul fără vină nu poate să roşească.<lb/>(Lui Valeriu.)<lb/>Valeriu, plângi; poţi plânge chiar şi în faţa sa;<lb/>A  sângclui său crimă el ştie răzbuna;<lb/>Doar cei de-un neam cu dânsulsunt vrednici să-i înfrunte</l>
                  <l>Coroana biruinţii cu lauri, de pe frunte.<lb/>Voi, lauri, sacri lauri, târâţi acum în pleavă;<lb/>Voi, ce-i păziţi şi fruntea de fulgerul din slavă, îl veţi lăsa să cadă ca cel din urmă rău, Lovit de ruşinoasa secure de călău?<lb/>Romani, vreţi voi dintr-însul s-aveţi numai fantoma, Când fără braţu-i, astăzi, nici Roma n-ar fi Roma?<lb/>Şi-ngădui-veţi oare ca numele-i slăvit, Pătat să fie pentru tot ce ne-a dăruit?<lb/>Hai, spune-ne, Valeriu, de vrei ca el să moară, Unde ales-ai locul de-osândă şi ocară?<lb/>E  între-aceste ziduri în care mii şi mii<lb/>De glasuri, îi mai cântă atâtea vitejii?</l>
                  <l>E  dincolo de ziduri? Pe ţarina uitată, Ce fumegă de sânge şi viaţă curiată, La întreita criptă, pe câmpu-acela care<lb/>E mărturia faptei atotbiruitoare?</l>
                  <l>Nu vei putea cu vâna-i ascunde faima sa; în ziduri, peste ziduri, vorbesc toate de ea!</l>
                  <l>Căci, toate-s împotriva silinţii ce te-mpinge<lb/>Să-neci o zi sfinţită în gloriosu-i sânge.<lb/>Nu va-ndura nici Alba priveliştea aceasta;<lb/>Plângând în hohot Roma, va conjura năpasta!</l>
                  <l>(Regelui.)<lb/>Le veţi lua-nainte, şi-n bună judecată<lb/>Veţi hotărî, stăpâne, întreaga lui răsplată.<lb/>Căci tot ce dat-a Romei în luptă, vitejeşte, Stă-n viitor ca pildă şi îl mărturiseşte.<lb/>Eu nu cer pentru mine, nimic; dar am avut</l>
                  <l>Patru copii şi, Roma, ca tată m-a văzut.<lb/>Trei, mi-au murit chiar astăzi, mai am doar unul încă;</l>
                  <l>Păstraţi-l, să vă fie zid tare, ca o stâncă.<lb/>Nu văduviţi, deci, Roma, de braţu-i bărbătesc, Şi-ngăduiţi-mi, sire, acum, lui să-i vorbesc.<lb/>Horaţiu, nu te-ncrede, că gloata poate-n lume<lb/>Să stăpânească veşnic un strălucit renume.<lb/>Năvalnica ei voce adesea asurzeşte;<lb/>Nimicul o aţâţă, tot el o potoleşte, Iar tot ce se înalţă zidit pe-al său avânt<lb/>Se stinge ca o umbră şi se destramă-n vânt.<lb/>Ci, regii, înţelepţii, eroii ştiu din plin<lb/>Virtuţii care fapte şi cum i se cuvin.<lb/>Eroii pot să aibă ofrandele-amintirii, Doar ei îşi poartă pasul în cerul nemuririi.<lb/>Rămâi în veci Horaţiu, şi-n strălucirea lor;<lb/>Renumele-ţi va creşte, mereu în viitor, Deşi, prilejul ăsta ce nu-i o faptă mare, Unui vulgar îi dete-o nedreaptă aşteptare.<lb/>Nu mai urî deci viaţa; trăieşte pentru mine, Şi ca să aperi ale cetăţii mari destine.<lb/>Am spus prea mult, stăpâne, dar vreau să se-nţeleagă<lb/>Că, prin cuvântu-mi, astăzi, vorbit-a Roma-ntreagă!</l>
                  <l>VALERIU</l>
                  <l>Îngăduiţi-mi, sire.<lb/>TULLUS</l>
                  <l>Destul; te-am ascultat;</l>
                  <l>Prin vorba lor, Valeriu, cuvântu-ţi n-am uitat.<lb/>Cunosc gândirea-ţi bine şi nu mă îndoiesc, Că ai simţiri pe care ştiu să le preţuiesc.<lb/>Îngrozitoarea faptă, urâtă-n ochii mei, Pe om îl pângăreşte, urcând până la zei.<lb/>Pornirea unei inimi, ce duce la omor, Nu-l apără de fapta de-a fi ucigător.<lb/>Cea mai miloasă lege, aici, se dă deoparte, Căci ispăşirea crimei, se face tot prin moarte, Dar, de privim mai bine, mai drept, pe vinovat, Această neagră faptă ce e de neiertat, Ne vine tot prin spada virtuţii lăudate<lb/>Ce m-a făcut, azi, rege stăpân pe două state.</l>
                  <l>Aceste două sceptre şi Alba subjugată<lb/>Spun îndestul, ca viaţa, să-i fie-acum iertată.<lb/>Eram un sclav acuma, nu dătător de lege</l>
                  <l>Şi n-ajungeam, deodată, pe două neamuri, rege!<lb/>Sunt mulţi supuşi de treabă în fiecare ţară, Ce luptă fără vlagă, dar n-o fac de ocară;<lb/>Toţi o iubesc, dar unul, cu braţu-i vitejesc<lb/>Susţine, ca o stâncă, pământul strămoşesc, Căci, arta şi puterea de-a sprijini un stat<lb/>E  dar pe care zeii la prea puţini l-au dat.<lb/>Aceşti fideli, sunt astfel, tărie pentru regi;<lb/>Prin asta ei se-aşază, chiar mai presus de legi!<lb/>Deci, legile să tacă şi Roma tăinuiască<lb/>Tot ce-a văzut la Romul, în vremea strămoşească<lb/>Şi să îndure astăzi, pe-acest liberator, Cum a-ndurat pe vremuri pe primu-i ziditor.<lb/>Trăieşte deci, Horaţiu; viteaz şi scump ostaş;<lb/>Eroul te înalţă mai sus de ucigaş;<lb/>Te-a-mpins către greşală a inimii căldură;<lb/>Urmarea unei fapte măreţe, deci, îndură.<lb/>Trăieşte pentru ţară; Valeriu-ţi-e ca frate;<lb/>Goniţi din voi mânia ce-aduce răutate, Căci el din datorie sau dragoste-a lucrat, Deci, fără nici o ură priveşte-l împăcat.<lb/>(Către Sabina.)<lb/>Sabina, uită-ţi chinul ce multe are-a-ţi spune;<lb/>Din inimă alungă oricare slăbiciune.</l>
                  <l>Oprindu-te, în suflet, amarul să-l mai strângi, Arată că eşti soră a celora ce-i plângi.<lb/>Dar mâine, cu ofrande pe-altar, ne vom ruga, Iar zeii neprielnici în cale ne vor sta<lb/>Dacă ai noştri preoţi, făcând dreptul oficiu, Nu îi vor da iertarea prin sacrul sacrificiu.<lb/>Chiar propriul său tată va îngriji şi mila<lb/>Cerească să împace pe zei şi pe Cămila.<lb/>O  plâng, dar vrând ca moartea-i să. Fie-asemuită<lb/>Cu viaţa ei pierdută, cu viaţa-i netrăită, Şi cum acelaşi soare i-a urmărit plecând, El prăbuşit în luptă, iar ea prin el căzând, Cer să-i culcăm alături, ca din aceeaşi zi, Şi sub aceeaşi piatră să poată-n veci dormi!<lb/>Nicomed</l>
               </lg>
               <subtitle>Tragedie</subtitle>
               <p rend="justify">În româneşte de Victor Eftimiu în colaborare cu Petru Manoliu</p>
               <lg>
                  <l>PERSOANELE:<lb/>PRUSIAS, regele Bitiniei.</l>
                  <l>FLAMINIUS, trimisul Romei.</l>
                  <l>ARSlNOE, cea de-a doua soţie a lui Prusias.<lb/>LAODICE, regina Armeniei.</l>
                  <l>NICOMED, fiul cel mai mare al lui Prusias, din prima căsătorie.</l>
                  <l>AT AL, fiul lui Prusias şi al Arsinoei.<lb/>ARASP, căpitanul gărzilor lui Prusias.</l>
                  <l>CLEONA, confidenta Arsinoei.</l>
                  <l>Acţiunea se petrece în Nicomedia.<lb/>ACTUL<lb/>SCENA 1</l>
                  <l>Nicomed, Laodice.</l>
                  <l>LAODICE</l>
                  <l>Sunt bucuroasă, prinţe, că ochi-mi mai domnesc<lb/>Şi-acum pe al tău suflet atât de vitejesc;<lb/>Când văd că, sub cununa de-ostaş nebiruit, Cuceritorul încă de mine-i cucerit<lb/>Şi că, atâtea glorii menite să-l slăvească, El mi le-aduce mie să mă împodobească.<lb/>Atâta fericire ce zeii mi-o doresc, Cu inima uşoară eu nu pot s-o primesc.<lb/>Să te revăd mă doare, întors la curte iar, Căci tot palatul este al viperii cuibar.<lb/>Da, vitrega ta mamă-i stăpână; al tău tată</l>
                  <l>Prin ochii ei priveşte, de dânsul ascultată;<lb/>Şi, cum a ei voinţă conduce şi dictează, Vezi, deci, că-n Nicomedia, tu nu prea eşti în pază;<lb/>Iar ura care-o mână să fie-n contra ta, Va creşte mai amarnic chiar din pricina mea.<lb/>De când s-a-ntors fecioru-i ce-i frate şi cu tine.<lb/>NICOMED<lb/>Regină, ştiu ce-aşteaptă când calea îţi aţine.<lb/>Ştiu că, zălog la Roma, se-ntoarce în sfârşit, Având o-nsărcinare mai grea de-ndeplinit;<lb/>Că, darul ăsta-i preţul dat de Flaminius, ca<lb/>Pe Anibal, în lanţuri, să-l vândă maică-sa.<lb/>Că regele, din ordin, l-ar fi predat din slavă, De nu-şi găsea eroul salvarea prin otravă, INevrând ca al său nume de ne-nfricat oştean, Să dea o strălucire triumfului roman.<lb/>Sfârşisem tocmai lupta şi stăpâneam cu ochii<lb/>Bitinia unită cu ţara Capadochii, Când mi se-aduse vestea de temeri încărcată<lb/>Că, mort e-nvăţătoru-mi iar tu, ameninţată.<lb/>Atunci, lui Theagene lăsând armata-ntreagă, Am alergat să apăr pe-a mea regină dragă, Iar apărarea asta e pentru mine lege<lb/>Când văd cum îl domină Flaminius pe rege;</l>
                  <l>Căci, dacă el venit-a doar pentru Anibal, El mort, şederea-i ţese un plan şi mai fatal;<lb/>Şi numai tu poţi, astăzi, să-l faci să se oprească<lb/>S-ajute pe-al meu frate să te mai prigonească.</l>
                  <l>LAODICE</l>
                  <l>Ştiu că, Flaminius, este prin inima-i romană, Alături de regina care mă vrea duşmană;<lb/>Că, Anibal, e-o jertfă de Roma poruncită</l>
                  <l>Şi că, aici, eu însămi sunt cu ochi răi privită.<lb/>Dar n-am de ce mă plânge şi nici să te-alarmeze<lb/>Şi, orice-ar vrea să facă, să te îngrijoreze, Dacă iubirea-mi, prinţe şi slava-mi ar avea<lb/>Nevoie de prezenţa-ţi spre a mă apăra<lb/>Şi de m-ai şti căzută printr-un destin păgân, Să-l vreau pe-Atal şi nu pe al Asiei stăpân;<lb/>Pe-acest Atal ce-n Roma ostatic l-au ţinut<lb/>Şi prin a lor mijloace în sclav l-au prefăcut, Fără a-i pune-n suflet decât un chin servil<lb/>Să tremure de-un vultur sau chiar de un edil!</l>
                  <l>NICOMED<lb/>Doresc, doresc, regină, să mă sfârşesc mai bine<lb/>Decât să-ţi dărui gânduri nevrednice de tine;<lb/>Mă tem de violenţă şi nu de frica ta;<lb/>Dar dacă Roma iarăşi de noi se va lega.<lb/>LAODICE</l>
                  <l>Eu sunt regină; Roma putea-vă să trăsnească;</l>
                  <l>Nici ea, nici al tău rege nu pot să-mi poruncească</l>
                  <l>El mi te dete ţie doar numai păstrător, Cum tatăl meu dorit-a, ca domn stăpânitor:<lb/>El mi te dete ţie; sunt singura mea lege;<lb/>Şi nimeni n-are dreptul ca să-mi aleag-un rege;<lb/>Cel ce va lua regina armeană de soţie, Moştenitor la tronul Bitiniei să fie!<lb/>Iar gândul n-o să-mi fie atâta de mârşav încât să mă preschimbe-n soţia unui sclav.<lb/>Fii liniştit.<lb/>NICOMED</l>
                  <l>Dar cine ar mai putea să stea</l>
                  <l>Nepăsător, când tu eşti urâtă mult de ea, Femeia care crede că ea e-ntreaga lege<lb/>Ca să-şi ajute fiul şi să-l înalţe rege?<lb/>Nimic nu e prea sacru ca să nu-l pângărească;</l>
                  <l>Cine-a vândut un geniu va şti să te silească, Ba, chiar să-ţi şi arate acea fidelitate •<lb/>Pe care a călcat-o şi-n ospitalitate.<lb/>LAODICE</l>
                  <l>Dar cei de-un rang cu tine au oare-un privilegiu</l>
                  <l>Să te-apere-mpotriva-i şi după sacrilegiu?<lb/>Venirea ta, mări-vă dorinţele-i haine;<lb/>Primejduindu-ţi viaţa, tu mă expui pe mine.<lb/>Sosind fără-nvoire, vei fi chiar acuzat</l>
                  <l>Că eşti fugar şi, astfel, de crimă judecat, Iar mama şi cu fiul vor cere moartea ta, Prin tine să-mi distrugă şi neclintirea mea.<lb/>De crezi că am nevoie ca tu să mă păzeşti, Pe rege şi pe dânsa îţi cer să-i stăpâneşti.<lb/>Întoarce-te în lagăr şi pentru-a mă apăra, Arată-le armata ce mă va răzbuna;<lb/>Vorbeşte-le cu spada şi fugi dacă te cheamă;<lb/>Avându-te cu dânşii, de tine nu au teamă.<lb/>Nu-ţi amăgi curajul şi inima aleasă<lb/>Nici ostăseasca-ţi faimă mereu victorioasă.<lb/>Oricât ai fi de mare, când ei îţi sunt stăpâni, Nu ai, ca să te aperi, decât tot două mâini.<lb/>Şi, de-ai fugi de lume, de-amor, de făr'delege, Cine-n palat pătrunde e jertfă pentru rege.<lb/>De aceea-ţi spun: în lagăr întoarce-te îndată;<lb/>Palatului arată-i doar faima-ţi fără pată;<lb/>Păzeşte-ţi viaţa, astfel să mă păzeşti te chem;<lb/>Când lumea te va teme nici eu n-o să mă tem.</l>
                  <l>NICOMED</l>
                  <l>Să mă întorc! Dar află că lagărele-s pline</l>
                  <l>Prin ura Arsinoei de braţe asasine.<lb/>Doi trădători în lanţuri i-am şi adus, să fie<lb/>Reginei o dovadă, iar regelui, trezie.</l>
                  <l>Deşi e soţ, îmi este oricum şi veşnic tată, Şi, dacă vocea firii va fi neascultată, Cele trei sceptre-aduse, prin braţu-mi la picioare, Vor face să m-audă şi încă foarte tare.<lb/>Dar dacă, soarta noastră sfârşitu-mi va grăbi<lb/>La curte sau în lagăr, visez să pot muri</l>
                  <l>Primejduit oriunde pe ale vieţii căi, Aici, a mea regină şi chiar sub ochii tăi!<lb/>LAODICE</l>
                  <l>La temerile mele nu-ţi voi mai face parte, Căci vom muri-mpreună, dacă-mi vorbeşti de moarte.<lb/>Să ne-ntărim curajul, şi-atunci vor tremura<lb/>Cei ce prin laşitate, vor a ne-mpovăra.<lb/>Poporul te iubeşte, urând asupritorul;<lb/>Eşti tare când în luptă, te sprijină poporul.<lb/>Dar fratele tău vitreg, Atal, îl văd că vine.</l>
                  <l>NICOMED</l>
                  <l>Nu mă cunoaşte încă, deci nu-i vorbi de mine.<lb/>SCENA 2</l>
                  <l>Laodice, Nicomed, Atal.</l>
                  <l>ATAL</l>
                  <l>Tot încruntată, doamnă şi neîndurătoare?<lb/>Nu voi putea surprinde-o privire zâmbitoare, Privirea ce, c-un zâmbet de-asprimi să se ferească, Şi care să surâdă când vrea să cucerească?<lb/>LAODICE</l>
                  <l>De nu vă cucereşte severitatea mea, Voi şti să fiu şi altfel, dar numai când voi vrea.<lb/>ATAL</l>
                  <l>Mi-e inima, regină, de voi înlănţuită.<lb/>LAODICE</l>
                  <l>Deci nu mai e nevoie să fiu mai îmblânzită.</l>
                  <l>ATAL</l>
                  <l>Acum, vă rog păstraţi-o, când aţi ştiut s-o luaţi.<lb/>LAODICE<lb/>Este un bun pe care vă rog să vi-l păstraţi.<lb/>ATAL</l>
                  <l>Înapoindu-mi darul nu-i daţi nici o valoare.<lb/>LAODICE</l>
                  <l>Eu nu pot adevărul să ţi–I ascund. Mă doare, Dar rangul meu şi al nostru impun acelaşi crez:<lb/>Ca să-ţi primesc iubirea, n-am unde s-o păstrez.<lb/>De-atâtea ori v-am spus-o, că inima mi-e dată</l>
                  <l>Ca despre asta, prinţe, să-mi mai vorbiţi vreodată.<lb/>Să socotim această poveste ca sfârşită.<lb/>ATAL</l>
                  <l>E  norocos acela chemat să-i fiţi sortită!<lb/>Şi-i fericit acela ce astăzi ar putea<lb/>Să vă pătrundă-n suflet chiar şi prin luptă grea!<lb/>NICOMED</l>
                  <l>Ar cere multe jertfe acest loc închinat:</l>
                  <l>Cuceritorul ştie păstra tot ce-a luat;<lb/>Şi nimeni nu cunoaşte în lumea asta toată, O artă ca să-i smulgă ce-a cucerit o dată.<lb/>ATAL</l>
                  <l>Totuşi, acesta poate fi atacat în casă, Şi, brav cum vrea să fie, va trebui să iasă.<lb/>LAODICE</l>
                  <l>Vă înşelaţi!<lb/>ATAL<lb/>Dar d#că porunca-i de la rege?</l>
                  <l>LAODICE</l>
                  <l>Un rege poate numai ce-i consfinţit de lege.<lb/>ATAL</l>
                  <l>Şi, totuşi, ce nu poate regala sa lumină!<lb/>LAODICE</l>
                  <l>Dacă el este rege, eu sunt, cum ştiţi, regină, încât, până la mine, întreaga lui silinţă<lb/>Prin rugăminţi ajunge şi bună-cuviinţă.<lb/>ATAL</l>
                  <l>Nu; astfel se permite prea multe să urzească</l>
                  <l>Reginelor ce umblă prin ţara sa regească;<lb/>Şi dacă nu-i destulă augusta rugăminte, Vorbi-va însăşi Roma, ca să luaţi aminte.<lb/>NICOMED</l>
                  <l>Alteţă, Roma?<lb/>ATAL</l>
                  <l>Roma, sau poate vă miraţi?<lb/>NICOMED</l>
                  <l>Alteţă, mi-e cam teamă să nu fiţi ascultaţi, Căci de s-ar şti la Roma ce gânduri tăinuiţi, în loc de ajutorul de care ne vorbiţi, Mustrări vi s-ar trimite, fiindcă al său nume<lb/>De cel crescut de dânsa, e insultat în lume, Şi-ndată, printr-un ordin, privindu-vă duşman, Aţi pierde titlul nobil de» cetăţean roman.<lb/>Nu vi l-a dat cu gândul să-i meritaţi mânia, Şi nici pentr-o regină să-i insultaţi mândria!<lb/>Cum, nu mai ştiţi că-n Roma, străinul, chiar de preţ, Nu poate sta alături nici chiar de-un târgoveţ?<lb/>Trăind lângă eroii ce-atât v-au învăţat<lb/>A  lor învăţătură, curând aţi şi uitat.<lb/>Recăpătaţi mândria demnă, de ea şi voi, Şi întregind un nume sub care gemem noi, Nu mai cercaţi într-una să-l terfeliţi în tină<lb/>Iubind în van pe mândra Armeniei regină.</l>
                  <l>Gândiţi-vă mai bine, că drumul cel mai bun, Alteţă, e o fată de pretor sau tribun!<lb/>Iar Roma să consacre înalta cununie, Din care veţi exclude păcatul din pruncie, Dacă cinstirea însăşiy că ea v-a adoptat<lb/>Nu vă îndreptăţeşte un vis întemeiat.<lb/>Sfărmaţi, zdrobiţi aceste vechi lanţuri de ruşine;<lb/>Daţi regilor, de Roma urâţi, pe-a lor regine, Apoi, urziţi în voie dorinţi mai fericite, Să meritaţi onoruri care vă sunt sortite.<lb/>ATAL</l>
                  <l>Dacă e omul vostru, daţi ordin s-amuţească;<lb/>Nu voi permite, doamnă, atâtea să-ndrăznească.</l>
                  <l>Mi-am reţinut mânia să văd ce poate spune, Şi unde vor s-ajungă cuvintele-i nebune, Dar dacă mai vorbeşte, mă voi simţi silit<lb/>Să-mi pară rău că braţul atât mi-am stăpânit.<lb/>NICOMED</l>
                  <l>Nu am dreptate, prinţe, oricui aş aparţine?<lb/>Se strâmbă adevărul dacă-i rostit de mine?</l>
                  <l>Vă rog, uitând iubirea, să judecaţi cinstit:<lb/>Un dar de-a fi al Romei, e foarte preţuit, Căci regele, regina, cu greu l-au cumpărat<lb/>Ca să le placă astăzi, să-l vadă aruncat.<lb/>Doar pentru titlul ăsta şi-a lui puternicie<lb/>V-au dat aşa departe, chiar din copilărie.<lb/>La patru ani, la Roma, v-au dus, v-au zălogit, Nu ca să vadă rangul de cetăţean zvârlit, Iar voi, pentru-o regină armeană, să uitaţi, De slava ce, la Roma, aveaţi ca aliaţi.<lb/>Pentru acest tezaur, au sufletul pizmaş.<lb/>ATAL</l>
                  <l>E  din suita voastră, acest flecar ostaş?<lb/>Şi pentru gluma-i proastă, ce pare să vă placă, Nu mai găsiţi cuvinte să-i porunciţi să tacă?<lb/>LAODICE</l>
                  <l>Sunteţi mâhnit fiindcă v-a socotit roman;<lb/>Vă voi privi, alteţă, ca fiu de suveran.<lb/>Şi veţi admite astfel, ca fratele mai marc, Prin dreptul lui vă cere deplină ascultare.<lb/>Fugiţi de a-i displace, căci sângele, să ştiţi, Prin rang nu vă opreşte, să vă deosebiţi;<lb/>Păstraţi-i tot respectul cerut de treapta lui, Şi nu-i furaţi ce are, când el de faţă nu-i.<lb/>ATAL</l>
                  <l>Dacă-i sunteţi, cu cinste, acum averea sa, Aştept o vorbă, doamnă, şi ea va fi a mea;<lb/>Şi dacă rangu-mi este de vârstă adumbrit, Prin voi, tot neajunsul fatal, va fi-mplinit;<lb/>Iar dacă datoria ca fiu de suveran, îmi cere renunţarea, vorbi-voi ca roman.<lb/>Să ştiţi că nu există roman sau chiar păgâu, La regi să poruncească făr-a avea stăpân;<lb/>Iar dragostea mă-nalţă, aflaţi, atât de sus<lb/>Să nu îndur ruşinea să fiu al ei supus.<lb/>Aflaţi.<lb/>—  Corneiue-Teatru<lb/>LAODICE<lb/>Mă tem, alteţă, că farmecul coroanei<lb/>V-atrage cât şi vraja ce-o acordaţi persoanei.<lb/>Oricum, coroana asta cu mine, se-nţelege, Sunt date-acelui care va fi al nostru rege.<lb/>De-ar fi aici, alteţă, aţi şti să-l respectaţi;<lb/>V-ar sfătui prudenţa să nu-l mai insultaţi.<lb/>ATAL</l>
                  <l>De ce nu-l am în faţă! Ar şti iubirea mea.<lb/>NICOMED</l>
                  <l>Fiţi mai prudent; dorinţa vă poate dăuna, Alteţă; căci el însuşi de-ar şti, poate-ar veni<lb/>Să-şi apere iubirea şi pentru-a pedepsi.<lb/>ATAL</l>
                  <l>Eşti insolent! Respectul nu-ţi este cunoscut?<lb/>NICOMED</l>
                  <l>Nu ştiu, alteţă, care din noi doi l-a pierdut.<lb/>ATAL</l>
                  <l>Ştii cine sunt şi totuşi poţi să-mi vorbeşti aşa?<lb/>NICOMED</l>
                  <l>Ştiu cine-mi stă în faţă, dar e tăria mea<lb/>Că voi nu mă cunoaşteţi şi, astfel, ignoraţi<lb/>De merit eu respectul sau voi îl meritaţi.<lb/>ATAL</l>
                  <l>Îngăduiţi-mi, doamnă, să-l fac să-şi deie seamă.<lb/>M<lb/>LAODICE<lb/>Alteţă, cereţi sfatul de la augusta mamă<lb/>Ce vine.</l>
                  <l>SCENA 3</l>
                  <l>Nicomed, Arsinoe, Laodice, Atal, Cleona.</l>
                  <l>NICOMED</l>
                  <l>Stăpâneşte-i al sângelui avânt;<lb/>Invaţă-l să se poarte şi spune-i cine sunt.<lb/>Căci neştiind cu cine vorbeşte, aiurează, Iar rătăcirea minţii lui, mă îngrijorează, Ba, chiar îmi face milă.<lb/>LAODICE</l>
                  <l>Alteţă, aţi sosit?<lb/>NICOMED</l>
                  <l>Şi Metrobat, regină, cu mine a venit.<lb/>ARSINOE</l>
                  <l>Ah! Trădătorul!</l>
                  <l>NICOMED</l>
                  <l>Doamnă, dar el n-a spus nimica în stare ca, deodată, să vâre-n suflet frica.</l>
                  <l>ARSINOE</l>
                  <l>Dar cui se datoreşle sosirea neaşteptată?<lb/>Cui aţi lăsat armata?<lb/>NICOMED<lb/>Pe-o mâhă încercată.</l>
                  <l>Cât de a mea venire, ea nu mai e grăbită.</l>
                  <l>Pe Anibal aicea-l aveam, cu-a mea iubită.</l>
                  <l>De primul, voi sau Roma, v-aţi lepădat, duşmani;<lb/>Vin s-o salvez pe dânsa de voi şi de romani.<lb/>ARSINOE</l>
                  <l>Aceasta vă aduce?</l>
                  <l>NICOMED</l>
                  <l>Aceasta, se-nţelege, Şi sper să-mi fiţi un sprijin ales, pe lângă rege.<lb/>ARSINOE</l>
                  <l>Speranţa voastră-afla-vă tot sprijinu-aşteptat.<lb/>NICOMED</l>
                  <l>De-a voastră bunătate sunt àzi încredinţat.<lb/>ARSINOE</l>
                  <l>Ca să nu trec la fapte, de rege-o să depindă.</l>
                  <l>NICOMED</l>
                  <l>Fă ca favoarea asta c-un gest să ne cuprindă.</l>
                  <l>ARSINOE</l>
                  <l>Fiţi fără nici o grijă; nimic nu voi uita.<lb/>NICOMED</l>
                  <l>Ştiu inima-ţi ce simte; nu vă-ndoiţi de-a mea.<lb/>AT AL</l>
                  <l>Acesta, este mamă, vestitul Nicomed?</l>
                  <l>NICOMED</l>
                  <l>Da, am venit să aflu de-n tine pot să cred.</l>
                  <l>ATÂT, Vai! Iartă-mă alteţă, că nu te-am cunoscut.<lb/>NICOMED</l>
                  <l>Egalul meu în luptă, alteţă, te-aş fi vrut.<lb/>De-ai plănuit în suflet să-mi cucereşti iubita, Nu ocoli, acuma, nici riscul, nici ispita.<lb/>Dar cum în lupta asta eu vin numai cu mine.</l>
                  <l>Nici tu să n-aduci Roma sau regele, cu tine.</l>
                  <l>Eu, apăr; tu, atacă, însă păstrând]3ersoanei, întreaga preţuire ce-o datorăm coroanei.<lb/>Uitând că, toată vremea, ai stat printre romani, Nu, voi mai ţine seama de rang şi nici de ani, şi vom afla de-ajunge cinstit un om, Atal, Sau prin exemplul Romei sau al lui Anibal.<lb/>Te las acum; adio şi reflectează bine.<lb/>SCENA 4</l>
                  <l>Arsinoe, Atal, Cleona.</l>
                  <l>ARSINOE</l>
                  <l>Cum, i-ai cerut iertare, când m-a-nfruntat pe mine?</l>
                  <l>ATAL</l>
                  <l>Dar ce nu poate face năvalnica-i sosire?</l>
                  <l>Mă tem că ne destramă întreaga uneltire.</l>
                  <l>ARSINOE<lb/>Întoarcerea aceasta în mână mi l-a dat.</l>
                  <l>Aleargă; pe Flaminius mi-l adu la palat;</l>
                  <l>Condu-l să mă aştepte în cameră, la mine, Şi lasă-mă acuma, să mă-ngrijesc de tine.<lb/>ATAL</l>
                  <l>Dar, mamă, dacă.</l>
                  <l>ARSINOE</l>
                  <l>Du-te; nu-ţi mai ieşi din fire;<lb/>Ca să sfârşim, grăbeşte această întâlnire.<lb/>SCENA 5</l>
                  <l>Arsinoe, Clcona.</l>
                  <l>CLEONA</l>
                  <l>De ce-i ascundeţi, doamnă, un gând care-l prive<lb/>ARSINOE</l>
                  <l>Mă tem, că dacă-l află, prea tare se-ngrozeşte;<lb/>Mă tem că, prin virtutea romană instruit, Ne va strica şi planul pe care l-am urzit;<lb/>Mă tem să nu-nţeleagă că nu-i mişel nici crimă<lb/>S-ajungi la tron pe-o cale ce nu e legitimă.</l>
                  <l>CLEONA</l>
                  <l>Din felul cum ucis-au pe Anibal, credeam</l>
                  <l>Mai fără cinste Roma, aşa o socoteam.<lb/>ARSINOE</l>
                  <l>Nu-i acuza de-o faptă pe care n-au făcut-o;</l>
                  <l>Doar unul poartă vina, iar eu am conceput-o.</l>
                  <l>De-ar fi rămas pe Roma şi-a sa legalitate, Se bucura şi-acuma de ospitalitate.<lb/>Savantă-n risipirea a tot ce poate face, N-ar fi-ndurat să-l lase pe Anibal în pace, Refugiat la curtea unui duşman vestit;<lb/>De-aceea Antiohus din ţară l-a gonit;<lb/>Dar îl lăsă în viaţă, de nimeni tulburat, În gazdă la un rege al Romei aliat.<lb/>Numai Flaminiu singur, păstrând jignirea grea</l>
                  <l>De-nfrângerea avută de tatăl său cândva;</l>
                  <l>Căci ştii cred, că romanii de nimeni biruiţi, La lacul Trasimene au fost măcelăriţi<lb/>Şi că, Flaminiu-tatăl, vestitul general, Căzu în bătălie, ucis de Anibal;<lb/>Fecioru-acesta, astăzi, mânat de răzbunare, Mi-a înţeles şi planul şi-a lui desfăşurare;<lb/>Nădejdea lui să aibă în mână pe cartag, Aduse fericirea pentru copilu-mi drag;<lb/>Căci, prin Flaminius, Roma e azi invidioasă</l>
                  <l>Pe Nicomed şi lupta-i atât de norocoasă;<lb/>Aflând că, Laodice, dorind a-i fi soţie, Vrea să-şi unească ţara cu-a noastră-mpărăţie, întreg Senatul Romei, văzând cu mult necaz, Un stat atât de mare condus de un viteaz;<lb/>Astfel veni Flaminius la noi ambasador, Ca nunta s-o oprească, oprind pe-nvingător.<lb/>Atât doreşte Roma; aceasta e ispita.<lb/>CLEONA</l>
                  <l>Atal, cu scopu-acesta, ar vrea să-i ia iubita!</l>
                  <l>Însă de ce Senatul n-a-mpiedicat sosirea</l>
                  <l>Lui Nicomed şi astfel, să-i apere iubirea?<lb/>ARSINOE</l>
                  <l>Nu mânia viteazul ce are o armată</l>
                  <l>Supusă să-l urmeze şi-oriunde să se bată!<lb/>Am chibzuit că este mai bine să-l momesc</l>
                  <l>Aici, să cadă-n plasa pe tare i-o urzesc.</l>
                  <l>Da, Metrobat prin vorbe menite să-ngrozească, Părând că îi divulgă porunca mea regească, Zicând că, spre-a-l ucide-i trimis chiar de regină, 11 înşelă, făcâiidu-l, astfel, aici să vină.<lb/>Deci a venit să ceară dreptate de la rege.</l>
                  <l>Îşi cheamă astfel moartea mai grabnic, se-nţelege, Iar eu fără de grijă că sunt învinuită, Voi şti, din lupta asta, să ies mai întărită.<lb/>Făcui pe speriata ca să-l înşel mai tare, Şi m-ani schimbat la faţă, ţipând cu desperare;<lb/>Crezu că mă surprinde, dar crunt se înşela, Căci şi venirea-i este tot hotărârea méa.<lb/>CLEONA</l>
                  <l>Dar, orice-ar face Roma şi-Atal orice ar cere, Stăpână, Laodice nu-i pe a sa putere?<lb/>ARSINOE</l>
                  <l>Dacă-mi îndemn copilul cu dânsa să se lege, Vreau s-ameţesc palatul şi Roma şi pe rege.<lb/>Nu vreau, Cleona, sceptrul Armeniei să-l iau;</l>
                  <l>Bitinia mi-e visul; acest regat eu vreau; i dacă diadema va fi-n puterea mea, n urmă, Laodice, să ia pe cine-o vrea.</l>
                  <l>O  întărit ca, astfel, să fie răzvrătită întărâtând iubitul precum şi pe iubită.<lb/>Căci, regele, pe care Flaminiu-l va zori, Temându-se de Roma, va fi cum voi dori;<lb/>Dar Nicomed, ştiu bine, cu cinstea insultată, Se va aprinde iute şi va-nfrunta pe tată, Şi dacă prinţu-i aprig şi regele-i la fel, Iar eu, cu-ntreaga-mi artă, voi sta pé lângă el;<lb/>Chiar de n-b'fi părtaşul la planu-mi, Nicomed, Am voie-n biruinţa-mi deplină să mă-ncred.<lb/>Ţi-am spus ce am pé suflet, ce dorul meu aşteaptă.<lb/>Dar în palat, Flaminius, adus de-Atal, m-aşteaptă.<lb/>Să mergem şi păstrează secretul cât mai bine.<lb/>CLEONA</l>
                  <l>Regină, mă cunoaşteţi; nu vă-ndoiţi de mine.<lb/>ACTUL II<lb/>SCENA 1</l>
                  <l>Prusias, Arasp.</l>
                  <l>PRUSIAS</l>
                  <l>Venit fără-nvoire, se-arată la palat?</l>
                  <l>ARASP</l>
                  <l>N-aveţi motive, sire, să fiţi îngrijorat, Căci prinţul cu virtutea şi faima sa cea mare, Alungă bănuiala şi este-o-ncurajare;<lb/>Oricare altul însă putea părea suspect;</l>
                  <l>O astfel de sosire lipsită-i de respect;</l>
                  <l>Şi ne strecoară-n suflet o umbră de-ntrebare:<lb/>Din ce pricini ascunde atâta nerăbdare?</l>
                  <l>PRUSIAS</l>
                  <l>Cunosc aceste taine, dar îndrăzneala sa</l>
                  <l>Cutează să insulte puternicia mea;</l>
                  <l>Nu vrea să mai atâmc de mine! Vrea să creadă<lb/>Că, spada lui nu are de-asupra-i altă spadă;</l>
                  <l>Că-i singura sa lege şi că eroi ca el<lb/>Nu au să mai asculte supuşi, în nici un fel.<lb/>ARASP<lb/>Asemenea se poartă toţi cei cu el de-o seamă;<lb/>Ei cred că, disciplina scoboară şi destramă;<lb/>Aceşti semeţi plini numai de ale lor victorii, Stăpâni pe mari armate şi îmbătaţi de glorii, Fac din a lor putere o dulce-obişnuinţă<lb/>Şi văd în ascultare un semn de umilinţă.<lb/>PRUSIAS</l>
                  <l>Vorbeşte-Arasp şi spune tot ce mai e de spus:<lb/>Că îi dezgustă groaznic cuvântul de supus, Şi că, deşi prin leagăn, la tron sunt sorociţi, De trebuie s-aştepte mai mult, sunt răzvrătiţi;<lb/>Că tatăl stăpâneşte prea mult ce lor li-i dat, Şi care-şi pierde preţul fiind prea aşteptat;<lb/>Că vezi născând, de-aicea, ascunse uneltiri</l>
                  <l>Ce tulbură poporul împins la răzvrătiri</l>
                  <l>Şi că, de nu se merge chiar până la omor, Domnia i-o preface în trai umilitor, Iar falsa ascultare ce pângărire cere, Ii dă un sceptru searbăd şi fără de putere.<lb/>ARASP</l>
                  <l>De ori şi care altul ar fi să tremurăm;<lb/>Pe orişicare altul ar fi să-l arestăm;<lb/>Dar sfatul meu nu este aici îndreptăţit:<lb/>Sunteţi prea bun ca tată; aveţi un fiu slăvit.<lb/>PRUSIAS</l>
                  <l>De n-aş fi bun ca tată, nelegiuit ar fi;<lb/>Şi-ar pierde inocenţa de nu l-aş mai iubi;<lb/>Iubirea părintească îl iartă şi-l păzeşte, Sau numai ea mă-nşală pe-ascuns şi mă jertfeşte<lb/>Mă tem că, marea-i faimă, de-ambiţie muşcată, Să nu ne-arate-o faţă de nimeni aşteptată, Şi să nu stângă-n suflet ce sângelc şopteşte:<lb/>Când eşti scârbit de rege şi tatăl te scârbeşte.<lb/>Sunt pilde sângeroas&lt;î, ee stau învăţătură:<lb/>Că setea de putere e fără de măsură, Şi că, din clipa-n care îţi este cunoscută, Simţirea ta orbeşte iar cinstea este mută.<lb/>Să-ţi spun, Arasp, că fiu-mi atâta m-a slujit, Că dându-mi trei coroane, pe-ascuns mi le-a răpit?<lb/>El nu mă mai ascultă decât dacă pofteşte;<lb/>Cine mă ţine rege, acela mă domneşte.<lb/>Puterea să-i prea mare să-l văd şi să-l ascult;<lb/>Fugim de-acela cărui îi datorăm prea mult.</l>
                  <l>Tot ce-a făcut vorbeşte când este lângă mine;<lb/>Chiar muta lui prezenţă mă umple de ruşine, Şi-mi spune că printr-însul, sunt rege întreit, Că-i datoresc mai multe decât i-am dăruit;<lb/>O  singură coroană pe frunte de-ar purta, S-ar zice de-ale mele că sunt prin mila sa.<lb/>Sunt umilit în suflet; ruşinea mă pătrunde, Ţinându-se de mine, oricând şi orişiunde<lb/>Şi-mi vâra-n cap credinţa ce zbârnâie ca struna<lb/>Că, cel ce-li dă trei steme va şti să-ţi fure una.<lb/>Să îndrăznească numai, căci poate ce voieşte.<lb/>Din mine ce-ar rămâne, de-ar vrea tot ce doreşte?<lb/>ARASP</l>
                  <l>De-ar fi de altul vorba aş şti să descifrez<lb/>Politiea-nţcleaptă pe care s-o urinez.<lb/>Când un supus ajunge să fie mult prea tare, Chiar dacă n-are crime, nici inocenţă n-are.<lb/>Nu mai aştepţi să-nceapă şi pofta să şi-o facă;<lb/>I-o crimă-a contra ţării, când legea vrea s-o-nlreacă<lb/>Cel ce conduce ţara prudent, să-l şi oprească<lb/>Spre-a nu ajunge, astfel, mai greu să-l pedepsească.</l>
                  <l>Ar sugruma, dând ordin, cu vorbe chibzuite</l>
                  <l>Sau relele visate sau cele plănuite.</l>
                  <l>Dar, maiestate, prinţul e mult prea bun ostaş, Cum v-am mai spus.<lb/>PRusias<lb/>Ascultă, stai pentru el chezaş?<lb/>Răspunzi ce poate face pornit ca să răzbune</l>
                  <l>Pe Anibal, şi-n frate lovind, precum se spune?<lb/>Nu simţi că el nu pune pe-acelaşi plan egal<lb/>Pe Anibal în groapă şi-amorul lui Atal?<lb/>Nu; ţese răzbunarea; aceasta-i este vrerea<lb/>Căc î are şi motivul, cum are şi puterea;<lb/>E steaua adorată de ale mele state;</l>
                  <l>Poporul îl iubeşte, întregile-i armate;<lb/>Stăpân pe-a sa oştire, va asmuţi poporul<lb/>Să calce restul forţei ce-o are domnitorul.<lb/>Cu restul ce-mi rămâne, deşi e obosit, Nu şi-a pierdut tăria fiindcă n-am murit, Voi căuta cu râvnă şi-un dram de dibăcie, Punând în preaslăvire un strop de silnicie, Să-l izgonesc cu cinste, vârând, dar cu măsură, În toată preţuirea, mânia-mi fără ură.<lb/>Dar, dacă nu m-ascultă sau dacă mi s-o plânge, Deşi mi-a dat trei sceptre, de-ar fi să trec prin sânge, Şi statul în ruină să-l văd îngenuncheat.<lb/>ARASP</l>
                  <l>Soseşte.<lb/>SCENA 2</l>
                  <l>Prusias, Nicomed, Arasp.</l>
                  <l>PRUSIAS</l>
                  <l>Eşti aicea; dar cine te-a chemat?<lb/>NICOMED</l>
                  <l>Numai dorinţa vie de-a pune în persoană, Acuma, la picioare, supus, altă coroană, Şi să mă bucur, sire, de-a ta îmbrăţişare, Fiind eu însumi martor la marea-ţi sărbătoare.<lb/>Regatul Capadochii prea fericit unit</l>
                  <l>Cu Pontul şi Bitinia, vin să mă plec smerit, Să mulţumesc şi tatei şi regelui, în fine, Că marea-ţi bunătate s-a folosit de mine<lb/>Şi, alegându-mi braţul pentru aceste glorii, Trecu pe ai mei umeri slăvitele-ţi victorii.<lb/>PRUSIAS</l>
                  <l>Puteai să n-ai nevoie de-a mea îmbrăţişare, Şi să-mi trimiţi raportul cu-această închinare;<lb/>Nu trebuia să-nfăşuri în zdreanţă unei crime, 0 slavă dăruită unei înalte stime.<lb/>A  părăsi armata e grav, şi-n special<lb/>Când fapta-i săvârşită pe-ascuns, de general, în locul tău oricare, cu tot ce-a cucerit, Asemenea greşeală cu capu-ar fi plătit.<lb/>NICOMED</l>
                  <l>Sunt vinovat, văd bine, dar viselc-mi fierbinţi, S-au dăruit prea tare unei prea mari dorinţi;<lb/>Iubirea pentru tine mă-mpinse în greşeală:<lb/>Să ceară datoria iubirii socoteală!</l>
                  <l>De-avea un preţ mai searbăd icoana ta în mine, Eram fără de vină, dar nu şi lângă tine, încât prefer, stăpâne, să pierd puţin din stimă, Şi marea mea iubire să facă astă crimă<lb/>Ce n-are a se teme de legea cea mai grea, De-o judeca iubirea de tată, pe a mea.<lb/>PRUSIAS</l>
                  <l>Chiar scuza cea mai slabă pe-un tată îl împacă;</l>
                  <l>Uşoară e greşeala ce fiul poat's-o facă.<lb/>Eşti singurul meu sprijin; aşa mă uit la tine.<lb/>Primeşte-ntreaga cinste ce azi ţi se cuvine.<lb/>Ambasadorul Romei, cerându-mi să-l primesc, Acum va înţelege ce mult te preţuiesc.<lb/>Ascultă-l bine, prinţe, şi-n locul meu răspunde;<lb/>Tu eşti, ca mine, rege şi nu ţi-o pot ascunde.<lb/>Eu sunt, cum vezi, o umbră şi, ca un biet bătrân, Mai am doar onorific un titlu de stăpân, Pe care o zi sau două să-l port încă mi-e dat.<lb/>Gândeşte-te că, astăzi, eşti suveran în stat;<lb/>Ia, deci, înfăţişarea înaltă şi regală, Dar nu uita o clipă şi marea ta greşeală, Şi cum, pe rangu-acesta ce-l ai, ea este-o pată, Ca să o ştergi, în lagăr întoarce-te îndată.<lb/>Repune-n strălucire puterea absolută;</l>
                  <l>Aşteapt-o de la mine, cum ea mi-a fost trecută: întreagă, neatinsă şi credincios păzită, Prin cei mai răi ca tine să n-o văd terfelită.<lb/>Poporul ce te vede şi curtea gânditoare, Urmând al tău exemplu, nu-ţi vor mai da crezare;<lb/>Deci, fii înaltă pildă, aşa cum ţi-am mai spus, Că tu, moştenitorul, eşti cel mai bun supus.<lb/>NICOMED</l>
                  <l>Mă voi supune, sire şi fără amânări, Dar cer un preţ în schimbul acestei ascultări.<lb/>Regina Laodice doreşte să revie<lb/>În ţara sa, stăpână prin marea-ţi vitejie;<lb/>E  vremea să se ducă şi-acolo să domnească;<lb/>Dă-mi voie, maiestate, ca braţu-mi s-o-nsoţească.<lb/>PRUS1AS</l>
                  <l>Atârnă doar de tine, căci rolul, se-nţelege, II cere sau pe rege sau pe un fiu de rege;<lb/>Dar, ca s-o pot trimite până în ţara sa, Ceremonia este, cum ştii, destul de grea;<lb/>Deci, până pregăti-vom plecarea, tu aşteaptă în lagăr, judecata şi hotărârea-mi dreaptă.<lb/>NICOMED<lb/>Ea vrea să plece mâinc, fără suită multă.</l>
                  <l>PRUSIAS</l>
                  <l>Mă tem să fac reginei o astfel de insultă.</l>
                  <l>Dar iată pe Flaminius; se cade-a-l asculta;</l>
                  <l>Vom chibzui în urmă, ce ordine vom da.</l>
                  <l>SCENA 3</l>
                  <l>Prusias, Nicomed, Flaminius, Arasp.</l>
                  <l>FLAMINIUS</l>
                  <l>Îmi cere Roma, sire, nainte de plecare, Să vă prezint, prin mine, acum, o-ntâmpinare.<lb/>Ea a crescut la sânu-i pe fiul vostru; ştiţi;<lb/>De îngrijirea dată nu cred să vă-ndoiţi, Căci, prin virtutea-naltă şi-alesele-nsuşiri<lb/>Ce-n sânge-i fac să ardă regale moşteniri, Cunoaşte, sire, arta domnească de-a impune, Cum majestatea voastră o crede şi o spune.<lb/>Deci, dacă ţineţi seama de-această-nvăţătură, Daţi ordin să domnească; Senatul vă conjură; l-aţi insulta speranţa şi preţul ce l-a pus, Lăsându-l ca să moară pierdut ca un supus.<lb/>Semnaţi acum decretul ca eu să pot vesti ţinutul unde prinţul, ca rege, va domni.<lb/>PRUSIAS</l>
                  <l>Iubirea ce i-o poartă poporul şi Senatul, Va întâlni în mine, pe tată, nu ingratul.<lb/>Eu cred că prinţul are mari merite de rege<lb/>Şi nu pun la-ndoială ce spuneţi, se-nţelege;<lb/>Dar iată, prea ilustre, pe prinţul Nicomed, Care mi-a dat trei sceptre, în care mă încred;<lb/>Se-ntoarce chiar acuma din altă biruinţă<lb/>Şi, pentru vitejia şi marea lui credinţă, îngăduie răspunsul să-l dea în locul meu.<lb/>NICOMED</l>
                  <l>Tu poţi pe-Atal, stăpâne, să-l ungi ea domn, nu eu<lb/>PRUSIAS</l>
                  <l>Această întrebare folosul tău ţinteşte.<lb/>NICOMED</l>
                  <l>Numai al tău, stăpâne, pe mine mă priveşte.<lb/>Ce intervine Roma şi cum acest Senat, Tu încă viu şi rege, se-amestecă în stat?<lb/>Fii sănătos, domneşte cât ţi-o trăi făptura;<lb/>Apoi, să hotărască sau Roma sau natura.</l>
                  <l>PRUSIAS</l>
                  <l>Pentru aşa prieteni e bine-a încerca.<lb/>NICOMED</l>
                  <l>Cine-ţi împarte ţara doreşte moartea ta;<lb/>Pe astfel de prieteni, politica ne cere.</l>
                  <l>PRUSIAS</l>
                  <l>Nu mă certa cu Roma şi marea sa putere;<lb/>Nu mânia romanii, prieteni străluciţi.<lb/>NICOMED</l>
                  <l>Nu pot să văd cum regii de ei sunt umiliţi.<lb/>Oricine-ar fi, deci, fiul ce Roma ni-l trimite, Eu îi cedez ploconul voios, pe negândite.<lb/>Dar dacă ştie arta de a conduce-o ţară, De ce-a trimis aicea o astfel de comoară?<lb/>Avea chiar datoria să ţină-accst odor<lb/>Sau pentru-a-l face consul sau, poate, dictator.</l>
                  <l>FLAMINIUS</l>
                  <l>(lui Prusias)<lb/>Insultele acestea, gândite infernal, Cuprind veninul, sire, lăsat de Anibal;<lb/>Acest duşman de moarte al gloriei romane, L-a învăţat doar ură şi năzuinţi duşmane.<lb/>NICOMED</l>
                  <l>Nu; mi-a lăsat în suflet un îndreptar de foc:</l>
                  <l>Să preţuiesc romanii, dar să nu-i tem de loc.<lb/>I-am fost elev, ştiţi bine şi asta-i cinstea meh.<lb/>Iar dacă, azi, Flaminius, atacă umbra sa, El, totuşi, va răspunde, cândva că prin otravă, A-ngenuncheat un geniu, stingând atâta slavă, Dar să şi ţină minte că, marele cartag, Prin tatăl lui Flaminius zdrobi al Romei steag.<lb/>FLAMINIUS</l>
                  <l>Insulta e prea mare!</l>
                  <l>NICOMED</l>
                  <l>Nu insultaţi pe morţi!<lb/>PRUSIAS</l>
                  <l>Dai naştere la certuri din felul cum te porţi.<lb/>Răspunde la-ntrebare, ce crezi şi foarte clar.<lb/>NICOMÈD<lb/>Ei bine! Dacă-i vorba să dai un tron în dar, Atal să fie rege, căci Roma o doreşte;<lb/>Şi, cum oriunde, Roma tiranic stăpâneşte, E pentru regi poruncă să-i deie ascultare.<lb/>Atal e mare, mare, ba încă şi mai mare<lb/>La inimă, la suflet, la gând; e un titan;</l>
                  <l>Dar e cam mult să credem ce spune un roman.</l>
                  <l>Să trecem, deci, la fapte şi să-l vedem ce ştie;<lb/>Să-i cântărim virtutea, măreaţa vitejie:<lb/>Dă-i, sire, a ta oaste, să lupte ca soldat, Să facă pentru dânsul, ce eu ţi-am închinat, Şi să domnească mândru pe tot ce-a cucerit, Purtând pe cap coroana de rege strălucit.<lb/>Eu îi rămân la ordin, chiar din acest moment, Ca să mă ia-n suită, să-i fiu locotenent.<lb/>Mă-ndrituiesc romanii, cu fapte consacrate, Căci, Scipio vestitul, sluji, pe al său frate;<lb/>Iar când, pe Antiohus, în sclav l-au prefăcut, Un frate mic conduse pe cel dintâi născut.<lb/>Tot ţărmul helespontic, tot ţărmul egeean, Pământul asiatic ce încă ni-i duşman, îi dau prilej de lupte ce-l vor încorona.<lb/>FLAMINIUS</l>
                  <l>Aceste ţări, Senatul, le ia sub paza sa;<lb/>Deci nu-ncercaţi să-ntindeţi a voastre cuceriri, De nu vreţi să v-atrageţi cumplite pedepsiri.<lb/>NICOMED</l>
                  <l>Ce crede-al nostru rege, acum, nu văd prea bine;</l>
                  <l>Dar într-o zi sper, totuşi, să fiu stăpân pe mine<lb/>Şi-atunci, vom şti ce-nseamnă aceste-ameninţări.<lb/>Fortificaţi din vreme câteşitrele ţări<lb/>Şi să-mi zvârliţi în cale obstacole duşmane, Cerând, din timp, să vină armatele romane;<lb/>Dar, dacă tot Flaminius sosi-vă să lovească, Un nou lac Trasimene prin noi o să găsească!<lb/>PRUSIAS</l>
                  <l>De bunătatea-mi, prinţe, eu văd că abuzezi;<lb/>Pe-ambasadorul Romei învaţă să-l stimezi, Iar preţuirea-naltă pe care acum ţi-o fac.<lb/>NICOMED</l>
                  <l>Dă-mi, sire, libertatea sau spune-mi ca să tac.</l>
                  <l>Nu voi răspunde altfel, vorbind pentru un rege, Când văd că, peste tronu-i, ni se impune-o lege.<lb/>PRUSIAS</l>
                  <l>Tu mă insulţi într-una cu reaua ta purtare;<lb/>Mai stăpâneşte-ţi firea şi-aprinsa cutezare.<lb/>NICOMED</l>
                  <l>Nu pot să văd, stăpâne, puterea-ţi stăvilită;<lb/>Că-n plin avânt, dorinţa de luptă mi-i oprită;<lb/>Că eşti, cu îndrăzneală, atât de-ameninţat, Iar ameninţătorul să stea neînfruntat.<lb/>Vrei să mă plec acelui ce-mi spune îndârjit</l>
                  <l>Că, voie n-am, de astăzi, să-nving nepedepsit?</l>
                  <l>PRUSIAS</l>
                  <l>(lui Flaminius)<lb/>Iertaţi, ilustre, vârsta şi clocotul din piept;<lb/>Dar mintea şi cu vremea l-or face înţelept.<lb/>NICOMED</l>
                  <l>Şi mintea ca şi vremea-mi deschid ochii prea bine<lb/>Iar vârsta-i va deschide atât cât se cuvine.</l>
                  <l>Dacă duceam o viaţă, precum Atal, tihnită, Plin de-o virtute goală pe cât de-nchipuită (Căci, astfel o consider de nu e creatoare;<lb/>Iar tămâierea-atâtor bărbaţi cu braţul tare, A căror strălucire la Roma i-a fost dată, Nu e virtute mare când nu e imitată);<lb/>Deci, de trăiam în tihnă, nu veşnic în război, Cum a trăit el însuşi, printre ai săi eroi, Bitinia, desigur mi-ar fi lăsat-o toată, Cum fiu-o moşteneşte, ca prim născut, din tată, Şi nu dorea să-l facă atât de iute rege, De nu aveai victorii prin spada-mi, ca prin lege;<lb/>Dar cum ea vede astăzi Bitinia unită</l>
                  <l>Cu cele trei coroane şi, astfel, întărită, Râvneşte să ne-mpartă şi-n] lanul ăsta pus, Atal e mult prea mare să fie-al meu supus!<lb/>Şi, cum, slujind, loveşte în fratele mai mare, Decât ca Alexandru virtuţi mai multe are;<lb/>Dorind să-mi fie-asemeni, îmi cere cu dispreţ, Şi bunul moştenirii şi-al sângelui meu preţ.<lb/>Slăviţi să fie zeii, că umbra creşte mare<lb/>Pe Roma, prin curaju-mi şi faima viitoare;<lb/>Puteţi acum, ilustre, s-o liniştiţi mai bine, Dar nici o consimţire nu cereţi de la mine;<lb/>Cel care-nvăţătura mi-a dat pe vremuri, mie<lb/>Nu m-a-nvăţat vreodată să fac o josnicie.<lb/>FLAMINIUS</l>
                  <l>Din câte judec, porinţe, în luptele avute, Te duse interesul mai mult de cât virtute.<lb/>A  voastră vitejie de slavă-ncununată, Se află în depozit doar, la al vostru tată;<lb/>El este păzitorul renumenului vestit;</l>
                  <l>Voi pentru voi, alteţă, aveţi ce-aţi cucerit, Iar măreţia asta de tronul său legată, Doar peste-a voastră frunte se lasă revărsată.<lb/>Da, vă credeam, o, prinţe, cu mult mai generos;<lb/>Romanii nu sunt darnici în propriul lor folos, Căci, Scipio, al cărui curaj l-aţi lăudat, N-a vrut să fie-o clipă-n Cartagina-mpărat, Iar din putere-adusă poporului roman, El şi-a păstrat doar titlul slăvit de african!<lb/>Dar azi, numai la Roma virtuţile fac şcoală, Căci restul omenirii e altă plămădeală.<lb/>Cât de acele gânduri de stat, ce vă frământă, Şi credeţi că a voastră putere ne-nspăimântă, De-aţi întreba şi oameni cu simţ mai ponderat, V-ar arăta, alteţă, ce rău v-aţi înşelat.<lb/>Dar, cum respect pe rege, mă voi opri acum.</l>
                  <l>Al vostru foc războinic să nu mai facă fum, Şi meditaţi cu râvnă la toate ce v-am spus<lb/>Ca să gândiţi, alteţă, mai limpede, mai sus.<lb/>NICOMED</l>
                  <l>Doar timpul botărî-vă, cândva, dar ne-ndoios, De este-o nălucire sau de-i un gând frumos.<lb/>Cu toate-acestea.</l>
                  <l>FLAMINIUS</l>
                  <l>Totuşi de vă lăsaţi vrăjit, Să cuceriţi prin arme ce-i demn de cucerit, Senatul vă dezleagă; dar, cum e-ngăduit<lb/>Amicul să ţi-l aperi, când este încolţit, De nu o ştiţi, alteţă, acum vreau s-o aflaţi<lb/>Şi vă previn, prin sfatu-mi, ca să nu fiţi miraţi;<lb/>Apoi, puteţi năvalnic s-aveţi tot ce visaţi, Tot ce pe-ascuns, în suflet, acum adulmecaţi:<lb/>Galatia şi Pontul şi-ntinsul Capadochii, Bitinia şi restul care vă fură ochii;<lb/>Dar bunul moştenirii, al vostru preţ din sânge, Atal nu-l egalează şi nu vi-l poate-nfrânge;<lb/>Cum orice împărţeală e pentru voi supliciu, Iar Roma nu doreşte s-aveţi un prejudiciu, Acest prinţ stăpâni-vă numai al său regat.<lb/>(Către Prusias.)<lb/>Regina Laodice îşi caută bărbat;<lb/>Prilejul, majestate, în faţa voastră vine;<lb/>Ea, e supusa ţării; deci hotărâţi ce-i bine.<lb/>NICOMED</l>
                  <l>De-aceea vreţi să-l ungeţi pe-Atal în grabă, rege, Fără să-mi luaţi nimica, cum spuneţi, se-nţelege.<lb/>Urzeala-i delicată iar cei care-au voit-o, Cu gândul să ajungă aici, au uneltit-o.<lb/>Cum inima-mi de-această urzire e străină, Trataţi pe principesă la fel ca pe-o regină<lb/>Iar diademei nimeni nu-i pună gânduri rele</l>
                  <l>Căci eu voi apăra-o cu preţul vieţii mele.<lb/>Vă dau un sfat, ilustre; de-apururi nici un rege</l>
                  <l>Trăind la noi nu este legat de-a ţării lege:<lb/>Regina Laodice să facă ce va vrea!</l>
                  <l>PRUSIAS</l>
                  <l>N-ai, Nicomed, acuma, să-i spui şi altceva?<lb/>NICOMED</l>
                  <l>Nu; doar numai regina să nu mă facă, sire, Ştiind ce sunt în stare, să-mi ies de tot din fire.<lb/>PRUSIAS</l>
                  <l>Ce-ţi poate îndrăzneala-nipotrivă-i? Ce putere.<lb/>NICOMED<lb/>Nu, sire; ea închide sau rupe o tăcere.</l>
                  <l>Dar, pentru-a doua oară vă rog, binevoiţi.<lb/>Priviţi pe Laodice regină, cum o ştiţi;<lb/>Eu vă implor.</l>
                  <l>SCENA 4</l>
                  <l>Prusias, Flaminius, Arasp.</l>
                  <l>FLAMINIUS</l>
                  <l>Ei, veşnic ne stă ca un obstacol!<lb/>PRUSIAS</l>
                  <l>E-ndrăgostit, ilustre; deci, nu-i nici un miracol!</l>
                  <l>Prea ameţit cum este de-al gloriilor fum, în sinea lui gândeşte că ne va sta în drum.<lb/>Dar, poarte-şi fiecare destinul cum şi-l ştie;<lb/>Iubirea între tronuri nu face cununie, Iar legile domniei ca dragostea mai tari<lb/>Vor şti să potolească aceste flăcări mari.<lb/>FLAMINIUS</l>
                  <l>Cine iubeşte are capricii, cum se zice.<lb/>PRUSIAS</l>
                  <l>Nu, nu; acum, eu însumi răspund de Laodice.</l>
                  <l>Dar, pentru că-i regină, acest rang ne impune</l>
                  <l>Să ne-adresăm cu vorbe şi cu purtări mai bune.<lb/>Puterea mea asupra-i e fără plecăciune, Şi, totuşi, vreau ca totul să pară rugăciune.<lb/>Să mergem, deci, la dânsa şi-n falnica solie<lb/>Propuneţi, ca pe-o slavă, această cununie.<lb/>Eu voi susţine Roma, prudent, dar fără frică:<lb/>Având-o-n raîna noastră, ea ne va fi amică</l>
                  <l>Să mergem; Ia răspunsu-i ce va avea de spus, Să nu uitaţi o clipă ca să-i vorbiţi de sus.<lb/>ACTUL III<lb/>SCENA 1</l>
                  <l>Prusias, Flatninius, Laodice.</l>
                  <l>PRUSIAS</l>
                  <l>Regină, văd că titlul acesta vă încântă;</l>
                  <l>Deci, gândul că l-aţi pierde, desigur, vă-nspăimântă:<lb/>Când eşti prea plin de tine, nici nu domneşti prea mult.<lb/>LAODICE</l>
                  <l>Doresc, doar, maiestate, să-nvăţ şi să ascult, Şi, dacă, vreodată, va fi ca să domnesc, Se va vedea aceste porunci cum le-mplinesc.<lb/>PRUSIAS</l>
                  <l>Păşind spre tron, regină, păstraţi şi calea bună.<lb/>LAODICE</l>
                  <l>Dac-am greşit, o, sire, aştept să mi se spună.<lb/>PRUSIAS</l>
                  <l>Dispreţuiţi Senatul; purtarea vi-i nedreaptă<lb/>Faţă de mine rege, ce vă ţin loc de tată.<lb/>LAODICE<lb/>La amândoi, vedea-veţi, că dau ce se cuvine, Dacă ce-nseamnă rege voi aţi vedea mai bine.<lb/>Primind o ambasadă cu drepturi de regină, înseamnă, precum spuneţi, că slava mea-i deplină;<lb/>Dar asta mai înseamnă, părând regină-n stat, Că pun, în contra voastră, la cale-un atentat.<lb/>Refuz onoarea, sire, ce-mi sună a ocară, Şi care mă aşteaptă numai la mine-n ţară:<lb/>Acolo, cu coroană şi sceptru domnitor, Voi şti cinsti şi Roma şi-al său ambasador, Şi aş putea răspunde, cum meritul impune, Aceluia ce-mi cere, aceluia ce-mi spune.<lb/>Aici, aceste fapte de-nenţeles îmi sunt, Căci sunt nimic afară de-al patriei pământ;<lb/>Dar titlul de regină printre străini e lege:</l>
                  <l>Să nu mă plec, supusă, în faţa altui rege, Să fiu neatârnată, păstrând în ochii mei<lb/>Credinţă-n raţiune şi-n preamăriţii zei.<lb/>PRUSIAS</l>
                  <l>Dar zeii prea puternici şi-al vostru tată-rege, V-au dat în a mea pază cu drepturi ca de lege, Şi-n altă-mprejurare veţi şti şi înţelege<lb/>Ce este, orişiunde, un legământ de rege.<lb/>Şi ca s-aveţi dovada, întoarceţi-v-acasă;<lb/>Vă dau tovărăşie o inimă aleasă;<lb/>Să mergem; dar, de mâine, fiindcă o doriţi, Fiţi gata, deznădejdea, în faţă s-o priviţi;<lb/>Armenia întreagă să o vedeţi sleită<lb/>De foame, de războaie, de molimi pustiită;</l>
                  <l>Căci munţi de morţi în sânge, e tot ce vă aşteaptă.<lb/>LAODICE</l>
                  <l>Chiar dacă-mi pierd regatul, nu-mi pierd regala treaptă, Şi-această jale-n care orgoliul mă împinge, Va face să fiu sclavă, dar nu mă va învinge;<lb/>Vă aparţine viaţa, nu însă cinstea mea.<lb/>PRUSIAS</l>
                  <l>Schimbaţi-vă purtarea, căci clipa este grea;<lb/>Când, frântă de durere, îl veţi vedea pe-Atal<lb/>Urcând pe tronul vostru, cu sceptrul său regal, Atunci, zadarnic poate, dorind să-i fiţi stăpâna<lb/>II veţi ruga cu lacrimi să vă întindă mâna.<lb/>LAODICE</l>
                  <l>Da; dacă-n jur va creşte mai mult ameninţarea, îmi voi schimba, desigur şi gândul şi purtarea;<lb/>Dar, poate, n-o să mergeţi atâta de departe, Iar zeii şi norocul cred, că-mi vor ţine parte:<lb/>Vă vor schimba sau, sire, veni-vă un soldat</l>
                  <l>Să sfarme toţi eroii ce Roma vi i-a dat.<lb/>PRUSIAS</l>
                  <l>Pe-nfumuratul ăsta vă sprijiniţi, văd bine;<lb/>El merge la pieire, vă trage după sine;</l>
                  <l>Nu-ngăduiţi prostiei norocul să vi-l strice:<lb/>Fiţi sau numai regină sau numai Laodice;<lb/>Iar sfatu-mi de pe urmă, vă fie ca o lege:</l>
                  <l>De vreţi să fiţi regină luaţi pe-Atal de rege.<lb/>Adio!</l>
                  <l>SCENA 2</l>
                  <l>Flaminius, Laodice.</l>
                  <l>FLAMINIUS</l>
                  <l>Maiestate, sunteţi desăvârşită.<lb/>LAODÂCË<lb/>Puteţi urma pe rege; discuţia-i sfârşită, Şi, să vă spun, ilustre, ca să nu spun mai mult:<lb/>Aici, n-am datoria şi nu vreau să v-ascult.<lb/>FLAMINIUS</l>
                  <l>Iar eu doresc, regină, oricum să vă vorbesc</l>
                  <l>Nu ca trimis al Romei, ci doar că vă iubesc.</l>
                  <l>Sunt zguduit de jalea spre care alergaţi<lb/>Şi vreau să-mpiedic soarta pe care-o provocaţi.<lb/>Vă fac, ca un prieten, această confidenţă:<lb/>Virtutea trebuieşte păzită cu prudenţă<lb/>Şi nu uitaţi, când răul în juru-i se-nmulţeşte, Nici ţara unde este, nici vremea ce-o trăieşte.<lb/>Întreaga măreţie-a curajului regal, Fără virtutea asta nu-i decât fapt brutal, Iar vrednicia-i oarbă şi-o falsă zi-n cinstire, Aduc o despărţire de dreapta fericire, Că ea se dă acelei pe care-ar fi s-o teamă, Şi numai ca să plângă marea uimire cheamă, Ca-iitr-un târziu să spună cu un suspin zdrobit: „Eram să port coroană; n-o am, căci am greşit".<lb/>Voi mâniaţi pe rege; priviţi a sa armată<lb/>Puternică şi gata oriunde să se bată;<lb/>Vă e stăpân, regină; trăiţi la curtea sa.<lb/>LAODICE</l>
                  <l>Nu ştiu dacă onoarea ne poate înşela;<lb/>Vă voi răspunde, totuşi, cum spuneţi că-mi vorbiţi:<lb/>Prudenţa mea nu doarme, ilustre, ca să ştiţi;<lb/>Şi fără să mai caut prin ce destin ciudat, Curajul plin de faimă, vă e duşman jurat, Voi spune că, virtutea în sufletu-mi regal, Nu este, cum vă pare, numai un gest brutal, C-având un drept la tronu-mi, va şti să-l cucerească, Căci va lovi-n acela ce Vrea să mi-l răpească.<lb/>E-adevărat, la graniţi se află o armată, Cum spuneţi, neînvinsă şi gata să se bată.<lb/>Dar cine o conduce şi o înflăcărează?<lb/>Chiar regele s-ar frânge, dacă cumva cutează</l>
                  <l>Din ţara lui să treacă în ţara-mi, triumfal, Şi i-aş da sfat s-aleagă pe-un altul general.<lb/>Dar eu trăiesc la curte, deci, sunt la el în ţară, Şi teama de surprize îmi este foarte clară, Iar în palatu-acesta, doresc mult să se ştie, Virtutea mă păzeşte de-abuz şi tiranie.<lb/>Poporul vede bine ce crâncen atentat</l>
                  <l>Se pregăteşte-n umbra poruncilor de stat;<lb/>Pe Nicomed îl simte; pe vitrega sa mamă</l>
                  <l>O  ştie şi-o pândeşte în ura-i fără seamă;<lb/>El vede slăbiciunea regală la pământ, Căci inamicii ţării, necunoscuţi nu-i sunt;<lb/>Cât despre mine care, mă şi vedeţi sfârşită, Faţă de-Atal nu pofta mă face ne-mblânzită; îl apăr de dispreţu-mi, dar el nu înţelege, Ce l-aş simţi în suflet, dacă l-aş face rege, Căci l-aş privi de-a pururi ca pe un om comun<lb/>Născut să aibă totuşi destinul mult mai bun;<lb/>Mi-ar fi supus, ilustre, iar patul conjugal</l>
                  <l>Nu l-ar urca la rangul de soţ şi de egal.<lb/>Poporul, după mine, l-ar umple de dispreţ, Şi l-ar lovi prea tare în sufletu-i semeţ;<lb/>Ii apăr, refuzându-l, aprinsa lui dorinţă, Şi îi scutesc virtutea de-o mare umilinţă.<lb/>FLAMINIUS</l>
                  <l>De este-aşa cum spuneţi, atunci sunteţi regină<lb/>La curte şi pe-armata ce ştiţi că vi se-nchină;<lb/>O biată nălucire e regele; puterea</l>
                  <l>Ce credeţi că o are e-atât cât vă e vrerea.<lb/>Aţi şi-nceput, regină, să împărţiţi dreptate!<lb/>Iertaţi-mi îndrăzneala prea mare, maiestate, Şi-ngăduiţi ca, Roma, să spună azi prin mine<lb/>Că, a primi solie legal vi se cuvine.<lb/>Luaţi-l, de vă pare că solul vă jigneşte, Drept cetăţean al Romei pe-acela ce vorbeşte;<lb/>Lăsaţi-l să v-arate că, Roma aliată, E drumul cel mai sigur să fiţi încoronată;<lb/>Prin asta toţi vecinii se simt în strâmtorare.<lb/>Popoarele-s în pace, duşmanii în teroare;<lb/>Că, regele pe tronu-i de-a pururi e-ntărit, Când Roma îl socoate prietenu-i cinstit;<lb/>Şi că, Atal, e, astfel, mai suveran, mai rege<lb/>Decât oricare altul şi mai presus de lege;<lb/>Că, în sfârşit.<lb/>LAODICE</l>
                  <l>Ajunge, căci visuri nici nu-mi fac:</l>
                  <l>Deci, regii au coroană doar când vă sunt pe plac;</l>
                  <l>Dar, dacă Roma are regate la picioare, Pentru Atal, desigur, nu face-un lucru mare;<lb/>Iar cine ţine-n mână atâtea-mpărăţii, Nu-i bine să cerşească, urzind şi silnicii.<lb/>Dacă-l iubeşte-atâta, de ce scumpa-i persoană<lb/>Nu mi-o oferă, Roma, cu sceptru şi coroană?<lb/>Îmi pierd prea multă vreme vorbind de un supus.</l>
                  <l>Eu care, pe un rege, tot l-aş privi de sus, De voi mi l-aţi trimite şi dacă ar păta, Prin legătura voastră, c-un gest, coroana mea.<lb/>Aceste gânduri sacre nu pot să le trădez;</l>
                  <l>Nu pot primi ca rege un om ce nu-l stimez;</l>
                  <l>Şi cum îmi ştiţi, ilustre, întreaga zbuciumare, Zadarnică-i şi ruga şi orice-ameninţare.<lb/>FLAMINIUS</l>
                  <l>Cum să nu plâng, regină, această rătăcire?</l>
                  <l>Gândiţi-vă, fiţi bună, dar fără îndârjire, Ce este-acum Senatul şi tot ce poate face;<lb/>De vă iubiţi, regină, fugiţi de a-i displace.<lb/>Cartagina-i ruină, iar Întioh zdrobit;<lb/>Orice voinţă tace când Roma a vorbit, Şi totul se-ncovoaie pălind ca viaţa spumii, Când Roma e în lume stăpânitoarca lumii.<lb/>LAODICE</l>
                  <l>Stăpânitoarca lumii? Atunci ni-aţi îngrozi;<lb/>Dar ţara-mi nu-i e sclavă, nici dreptu-mi de-a simţi, De n-aş vedea că geniul lui Anibal, cum cred, Trăieşte azi şi luptă prin prinţul Nicomed;<lb/>Şi de n-aş fi convinsă că duhu-i de oştean, Ar şti să-nvingă iarăşi un general roman.<lb/>Discipolul acesta măreţ de virtuos, Ya aplica ştiinţa-i cu şi mai mult folos.<lb/>În Asia-i, războiul de glorii încărcat, Ne-arată-n care şcoală atât a învăţat.<lb/>Sunt probe, dar splendide, încât chiar Capitoliu</l>
                  <l>Ar fi să se-ngrijească să nu ajungă-n doliu.</l>
                  <l>Căci, într-o zi, ilustre.</l>
                  <l>FLAMINIUS</l>
                  <l>Această zi-i departe;</l>
                  <l>Dar ca să ştiţi cam cine destinele împarte, Chiar Anibal vă spune, de-i întrebaţi fantoma, Că învingând la Cane, s-a-nspăimântat de Roma, Şi că înfiorarea l-a-nvins ca general.<lb/>Dar, iată, maiestate, al Romei nou rival.</l>
                  <l>SCENA 3</l>
                  <l>Nicomed, Laodice, F'laminius.</l>
                  <l>NICOMED</l>
                  <l>Sau Roma dă putere trimişilor, prea mare;<lb/>Sau prea lungiţi, ilustre, a voastră-nsarcinare.<lb/>FLAMINIUS<lb/>Îmi ştiu îndatorirea şi dacă-s în greşeală, Nu vouă, ci la alţii eu da-voi socoteală.<lb/>NICOMED</l>
                  <l>Veţi face cum veţi crede. Dar sufletul mă-ndeamnă<lb/>Să caut fericirea de-a sta cu-nalta doamnă.</l>
                  <l>În inima-i, ilustre, aţi propăşit prea tare, Iar ale voastre vorbe sunt prea fermecătoare, încât numai cu trudă putea-voi nimici<lb/>Tot ce-ale voastre spuse ştiut-au răsădi.<lb/>FLAMINIUS</l>
                  <l>Urgia-n care-o trage nedemna sa iubire, M-a-mpins să-i dau poveţe doar din compătimire.<lb/>NICOMED</l>
                  <l>În felu-acesta, dându-i un sfat mult prea milos, Ambasador rămâneţi sensibil şi duios.<lb/>La ce urâte fapte v-a-mpins să vă dedaţi, Regină?<lb/>FLAMINIUS</l>
                  <l>Ah! Vă-ntreceţi; ba chiar, vă-nfuriaţi!<lb/>NICOMED</l>
                  <l>Mă-nfurii eu?</l>
                  <l>FLAMINIUS</l>
                  <l>Ştiţ i bine, că nu există ţară în care demnitatea-mi să fie de ocară.<lb/>—  Corneille – Teatru 353<lb/>NICOMED<lb/>Nu vă făliţi că rangul cc-aveţi, e sclipitor.<lb/>Acel ce vinde sfaturi nu este-ambasador; îşi depăşeşte treapta; renunţă chiar la ea.<lb/>I  s-a răspuns, regină, aşa cum trebuia?<lb/>LAODICE</l>
                  <l>Da.</l>
                  <l>NICOMED</l>
                  <l>Află că, de-acuma, privindu-te egal, Te văd doar ca Flaminius şi-agentul lui Atal;<lb/>Iar dacă mă şi superi, mai eşti şi-otrăvitorul<lb/>Lui Anibal ce-mi este, în veci, învăţătorul.<lb/>Din toate-aceste titluri ce ţi le dau, alege;<lb/>Şi de nu-ţi plac, aleargă şi plânge-te la rege.<lb/>FLAMINIUS</l>
                  <l>Dreptatea mi-o va face, deşi e bun ca tată, Sau, la refuzu-i, Roma, nu sta-vă insultată.<lb/>NICOMED</l>
                  <l>Sărută-le genunchii, supus, la amândoi.</l>
                  <l>FLAMINIUS</l>
                  <l>O  să vedem; alteia, gândiţi-vă la voi.<lb/>SCENA 4</l>
                  <l>Nicoined, Laodice.</l>
                  <l>NICOMED</l>
                  <l>Mai bine sfatul ăsta reginei i l-ar da.</l>
                  <l>S-a frânt în faţa urei mărinimia mea.<lb/>Destul am apărat-o, dar azi s-a auzit<lb/>De planurile sale ce-n contra-mi le-a urzit, Căci m-a silit şi crima, astfel, i-am divulgat.<lb/>Pe Zenon, eu la rege l-am dus, cu Metrobat, Raportul lor, pe rege, putândsă-l minuneze, S-a hotărât el însuşi, acum să-i cerceteze.<lb/>LAODICE</l>
                  <l>Alteţă, nu ştiu bine care va fi urmarea.<lb/>Dar nu-i pricep nici gândul, cum nu-i pricep purtarea, Nici cum ţi-aprinde ura mereu vitrega-ţi mamă.<lb/>Cu cât ar fi de tine mai mult să-i fie teamă</l>
                  <l>Cu-atât mai mica-i frica; şi-oricât de îndârjit<lb/>Tu o acuzi, tot dânsa te-atacă mai cumplit.</l>
                  <l>NICOMED</l>
                  <l>Vrea să mi-o ia-nainte dar fără-ndemânare, S-arate că, la mijloc, e doar o răzbunare, Iar masca-i mincinoasă, de aprigă-ndrăzneală, Ascunde slăbiciunea şi-a fricii şovăială.<lb/>LAODICE</l>
                  <l>Ale domniei taine-s ades atât de-ascunse, Că pentru cei mai ageri rămân ca nepătrunse.<lb/>Când nu erai aicea să-mi vii în apărare, N-aveam cu-Atal nici cea mai măruntă supărare<lb/>Nu se gândea nici Roma iubirea-a ne zdrobi;</l>
                  <l>Eşti păsuit, la curte, să stai numai o zi, Dar chiar în ziua asta şi în prezenţa ta, Cu-Atal îmi cere Roma pe veci a mă lega.<lb/>Eu nu-nţeleg nimica din graba asta mare, De ce nu se aşteaptă măcar a ta plecare?<lb/>Dar am pe ochi o ceaţă mereu şi tot mai sumbră, Ce-mi stinghereşte văzul şi mă cuprinde-n umbră.<lb/>Temându-se de Roma, iubindu-şi şi soţia, De regelui, virtutea-ţi, nu-i muşcă gelozia, în schimb, ca să-ţi spun totul cu inimă curată, E mult prea soţ să fie egal de bun ca tată.<lb/>Atal soseşte? Iată, atât de nechemat!<lb/>Ce vrea cu noi? Ce-l roade? Ce ordin i s-a dat?</l>
                  <l>Nu mai pricep nimica, oricât m-aş zbuciuma, Dar le voi rupe firul, chiar prin plecarea mea.<lb/>Plec.</l>
                  <l>SCENA 5</l>
                  <l>Nicomed, Atal, Laodice.</l>
                  <l>ATAL</l>
                  <l>Doamnă, convorbirea aceasta s-ar putea</l>
                  <l>Să nu vă mai îneînte, doar din pricina mea?</l>
                  <l>LAODICE</l>
                  <l>Urâta stăruinţă pe care-o practicaţi, Prin el, ce-s tot eu însămi, va lua ce meritaţi, Şi cum mă ştie bine, vorbi-va, se-nţelege, Aşa cum lui Flaminius răspuns-a pentru rege.<lb/>SCENA 6</l>
                  <l>Nicomed, Atal.</l>
                  <l>ATAL</l>
                  <l>Eu mă retrag, alteţă, de sunt inoportun.<lb/>NICOMED</l>
                  <l>Nu, prinţe, căci o vorbă aş vrea să vă mai spun.<lb/>La dreptul meu de frate mai mare-am renunţat, Şi am uitat de tronul ce-mi este destinat;<lb/>Dorind, ca om, să-mi apăr iubirea, nu mişel, V-am şi rugat, alteţă, să procedaţi la fel;<lb/>Ca-n planurile voastre, luptând ca un bărbat, Să nu vârâţi pe rege, nici Roma, v-m rugat<lb/>Dar, sau vă e prea slabă memoria, sau mică, Că faceţi doar ce unii prieteni vă indică.<lb/>ATAL</l>
                  <l>Dar numai voi, alteţă, să uit mă obligaţi, Căci nu doriţi ca toate-ntre noi să egalaţi.<lb/>Vă dezbăraţi de dreptul întâiului născut;<lb/>Dar, oare, de prinţesă fugit-aţi cum am vrut?<lb/>Zvârliţi-a voastre glorii care vă fac slăvit;<lb/>Virtuţile prin care sunteţi ca şi vrăjit!<lb/>De sceptrele-ntreite din şase bătălii, Uitaţi, de împlinirea-atâtor vitejii!<lb/>Cu astfel de-ajutoare nu vă-ndoiţi de voi!<lb/>Dar faceţi pe prinţesă s-aleagă între noi:<lb/>N-o mai lăsaţi să vadă cununile de glorii, Ce vi le-au pus pe frunte atâtea mari victorii;<lb/>Ba, faceţi-o să uite măcar pentru o dată, Şi faptele de arme şi viaţa ne-nfricată;<lb/>Sau contra ei şi-a voastră, primiţi, ca pe tipsie<lb/>Şi regele şi Roma s-apese cu tărie<lb/>Puţinul pân-acum ce ei au dobândit, V-arată că vor trage puţin la cântărit.<lb/>NICOMED</l>
                  <l>Da, văd, n-aţi stat la Roma chiar fără de folos, Căci v-apăraţi cu farmec şi-atât de generos.<lb/>De vă lipseşte suflet, aveţi, în schimb, umor.<lb/>SCENA 7</l>
                  <l>Arsinoe, Nicomed, Atal, Arasp.</l>
                  <l>ARASP</l>
                  <l>Vă cheamă suveranul!</l>
                  <l>NICOMED<lb/>Acum?</l>
                  <l>ARASP</l>
                  <l>Poruncitor!</l>
                  <l>ARSINOE</l>
                  <l>Da, prânţe, calomnia uşor e nimicită.<lb/>NICOMED</l>
                  <l>Aluzia, ce-o faceţi îmi e nelămurită, De adevărul ăsta nu mă-ndoiesc vădit, înaltă doamnă.<lb/>ARSINOE</l>
                  <l>Dacă nu v-aţi fi îndoit<lb/>Nu-i aduceaţi, cu scopul ce-atât v-a mângâiat, Pe Zenon şi-mpreună cu el, pe Metrobat.<lb/>NICOMED</l>
                  <l>Voiam, secretul, doamnă, tăcerea să-l păzească;</l>
                  <l>Dar m-aţi silit cu forţa să-i pun ca să vorbească.<lb/>ARSINOE</l>
                  <l>Da, i-a silit dreptatea, nu-a voastră dărnicie;</l>
                  <l>Aceste slugi, fidele, în veci nu pot să fie;</l>
                  <l>Şi au vorbit mai multe decât le-ar fi plăcut.<lb/>NICOMED</l>
                  <l>Îmi pare rău, regină, dar numai voi aţi vrut.<lb/>ARSINOE<lb/>Îmi face chiar plăcere; sunt numai supărată</l>
                  <l>Că v-am văzut virtutea atât de rău pătată;</l>
                  <l>Că mai aveţi un titlu faimos şi grăitor:<lb/>Frumoasa meserie de prost corupător.</l>
                  <l>NICOMED</l>
                  <l>Că i-am corupt, regină, mă acuzaţi pe mine?<lb/>ARSINOE</l>
                  <l>Eu am doar neplăcerea; voi, lanţul de ruşine.<lb/>NICOMED</l>
                  <l>Şi credeţi, că prin asta, ei pierd orice valoare?<lb/>ARSINOE</l>
                  <l>Nu; eu reţin, alteţă, ce-au spus cu glasul tare.<lb/>NICOMED</l>
                  <l>Ce-au spus ca să vă placă şi le-acordaţi crezare?<lb/>ARSINOE</l>
                  <l>Două cuvinte care vă dau o faimă mare.</l>
                  <l>NICOMED</l>
                  <l>Care-s aceste vorbe ce-atâta v-au vrăjit?</l>
                  <l>ARASP</l>
                  <l>Întârziaţi, alteţă, iar regele-i mâhnit.<lb/>ARSINOE<lb/>Vi le va spune dânsul; nu-ntârziaţi prea tare.<lb/>NICOMED</l>
                  <l>Da; vă pricep regină, întreaga înjghebare:</l>
                  <l>Iubirea conjugală uitând pe cea de tată, O să vă dea iertarea iar mie crima toată.<lb/>Dar.</l>
                  <l>ARSINOE</l>
                  <l>Isprăviţi, alteţă; ce-nseamnă acest „dar"?<lb/>NICOMED</l>
                  <l>Două cuvinte, doamnă, cu sensul foarte clar.</l>
                  <l>ARSINOE</l>
                  <l>Care-s aceste vorbe ce-atât v-au fermecat?</l>
                  <l>NICOMED *</l>
                  <l>Să-l întrebaţi pe rege; eu, am întârziat.<lb/>SCENA 8</l>
                  <l>Arsinoe, Atal.</l>
                  <l>ARSINOE</l>
                  <l>A  noastră-i biruinţa, Atal; iar Nicomede înşelăciunii sale vedea-vă ce-i succede.<lb/>Cei doi aduşi în grabă sub greaua acuzare<lb/>Să spună că, de mine, atraşi sunt, să-l omoare<lb/>Au fost corupţi de dânsul ca să mă defăimeze, Dar n-au putut secretul oribil să-l păstreze.<lb/>M-au acuzat desigur, dar au mărturisit</l>
                  <l>Infama înscenare ce prinţul mi-a urzit.<lb/>În faţa unui rege-adevărurile-s tari!<lb/>Din inimă ţâşnite găsesc porţile mari!<lb/>Minciuna-i dovedită uşor la un mişel!<lb/>Au vrut ei să mă piardă, dar l-au pierdut pe el!</l>
                  <l>ATAL</l>
                  <l>Sunt mulţumit că toată această impostură<lb/>Ţi-a dat o măreţie mai naltă şi mai pură, Dar dacă mai de-aproape vom cerceta ce este<lb/>Şi să te smulgi, putea-vei din mrejele aceste, Nu vei sfârşi, nefrântă de-un cât de mic scrupul, Pentru doi făr'delege să ai un gând credul.<lb/>Aceste două cutre au spus fără ruşine, Că sunt de el corupte, precum sunt şi de tine;<lb/>Dar contra-atâtor glorii şi-atâtor fapte mari, Mai are preţ o vorbă rostită de tâlhar?<lb/>Un trădător nu este demn, mamă, de crezare.</l>
                  <l>ARSINOE</l>
                  <l>Eşti generos, văd bine, Atal; ai suflet mare;<lb/>Chiar la rivali tu lauzi virtutea, din dreptate.</l>
                  <l>ATAL</l>
                  <l>Îi sunt rival, ştiu bine, dar îi mai sunt şi frate.<lb/>Suntem de-acelaşi sânge iar sângele din mine<lb/>Defăimător nu-l vede şi vrednic de ruşine.<lb/>ARSINOE</l>
                  <l>Deci mai curând îţi vine să crezi că-s asasină, Când pierderea-mi e-aproape, de nu-l văd în ruină?<lb/>ÀTAL<lb/>Abia îi cred pe martori când îl lovesc în plin;</l>
                  <l>Dar când te-acuză, mamă, îi cred şi mai puţin.<lb/>Virtutea ta pluteşte mai sus de orice crimă; îndură, pentru dânsul, să am puţină stimă:<lb/>A  sa, aici la curte, pizmaşi i-a dăruit, Ce-n faţa ta dorit-au să-l piardă negreşit;<lb/>Căci, lovitura asta, din ură înjghebată, Ar vrea să terfelească o viaţă minunată.<lb/>Eu, dacă pot prin mine de altul să vorbesc, Ce simt în mine însumi şi-ntr-însul bănuiesc.<lb/>Cu-acest rival prea mare, lucrez deschis, pe faţa, Dar nu-i insult onoarea, nu-i atentez la viaţă, îmi caut ajutoare şi-o fac chiar maiestos, Şi cred că dânsul este la fel de generos, Că n-are decât planuri născute din victorii<lb/>Şi că nu-mi taie calea decât cu-a sale glorii.<lb/>ARSINOE</l>
                  <l>Nu ştii ce-i lumea; curţii nu-i ştii orânduirea.<lb/>ATAL</l>
                  <l>Dar nu ca prinţ se cere să onorezi iubirea?<lb/>ARSINOE</l>
                  <l>Ca un copil de dânsa vorbeşti, necugetat.<lb/>ATAL</l>
                  <l>Numai virtuţi văzut-am la Roma, cât am stat.<lb/>ARSINOE</l>
                  <l>O  să te-nveţe vremea, prin funcţia ce-o să ai, Virtuţile cerute-n a regilor alai.<lb/>If<lb/>Dar, dacă-ţi este prinţul şi frate şi de-o seamă, Să-ţi aminteşti de-asemeni că eu sunt a ta mamă;<lb/>Şi orice îndoială în suflet te-ar răpune, Să mergem ca să afli şi regele ce spune.<lb/>ACTUL IV<lb/>SCENA 1</l>
                  <l>Prusias, Arsinoe, Arasp.</l>
                  <l>PRUSIAS</l>
                  <l>Arasp, să intre prinţul., (Arasp iese.)<lb/>Regină, nu e bine</l>
                  <l>Să mă străpungi în suflet cu-atâtea lungi suspine, Iar inima-mi cu-aceste dureri nu e nevoie<lb/>S-o-ncarci, când doar c-un zâmbet ai totul după voie.</l>
                  <l>Aceste lacrimi scumpe de ce te-ar apăra?</l>
                  <l>Pun crima-i la-ndoială sau inocenţa ta?<lb/>Simţi că, măcar în treacăt, ce dânsul mi-a vorbit<lb/>A  zdruncinat credinţa în care-s neclintit?<lb/>ARSINOE</l>
                  <l>Vai! Cum să uiţi, stăpâne, injuria pe care<lb/>O  face inocenţii, ca-n zbor, o defăimare?<lb/>Şi sunt minciuni în lume atâta de ciudate încât să dea virtuţii întreaga puritate?<lb/>Va mai rămâne veşnic un rest de îndoială<lb/>Ce va mânji de-a pururi cea mai înaltă fală.<lb/>Câţi bârfitori nu umbla chiar prin palat, aici?<lb/>Câţi dintre-nflăcăraţii lui Nicoiricd amici, Ştiindu-mă bârfită de el care-i slăvit, N-or crede că iubirea-ţi m-a dezvinovăţit?<lb/>Şi dac-o pată mică pe numele-mi durează, Iar cel mai mic din ţară în suflet o păstrează, Sunt vrednică de tine? Şi crezi că nu-i prea grea<lb/>Această suferinţă în plâns a mă scălda?<lb/>PRUSIAS</l>
                  <l>Ah! Inima-ţi se teme putând să bănuiască<lb/>Un soţ ce te iubeşte şi-i drept să te iubească.<lb/>După ce-a fost bârfită, o cinste-i mai curată;</l>
                  <l>Mai tare străluceşte când vede că-i pătată.<lb/>Dar Nicomed soseşte şi-am hotărât ea azi.<lb/>SCENA 2</l>
                  <l>Prusias, Arsinoe, Nicomed, Arasp, gărzi.</l>
                  <l>ARSINOE</l>
                  <l>Stăpâne, îndurare pentru-acest fiu viteaz!</l>
                  <l>Te-ndură de acela ce ţări a subjugat!<lb/>Îndură-te de braţul cu lauri încărcat!<lb/>NICOMED</l>
                  <l>Cum, doamnă? Doar fiindcă trei sceptre-am cucerit, În dauna-mi tot fiul vă este răsplătit?<lb/>De-a fi condus armate în Asia învinsă, Că însăşi Roma voastră de pizmă e atinsă?<lb/>De-a fi păzit prea harnic a regelui victorii?</l>
                  <l>De-a fi umplut palatul prea mult cu-a mele glorii?</l>
                  <l>De-a fi urmat prea bine ce ştiu prin Anibal?<lb/>Dacă de milă-i vorba, alegeţi; mi-e egal.<lb/>Priviţi a mele crime, dar mai adăugaţi<lb/>Că am crezut în răii de alţii cumpăraţi, Că sunt deschis la suflet şi că gândesc cinstit, Şi că a lor minciună m-a prins nepregătit.<lb/>Acestea nu sunt crime, ci glorii când trăieşti<lb/>Departe mult de curte, în lupte ostăşeşti;<lb/>Când n-ai decât virtutea gândirii, păzitor, N-ai remuşcări şi astfel nu eşti bănuitor.<lb/>ARSINOE</l>
                  <l>Nu-i criminal, stăpâne; da, recunosc dar, iată:</l>
                  <l>De-a vrut ca de ocară să fiu în veci pătată, A ascultat de ura celor cu el de-o seamă<lb/>Pe care le-o inspiră mereu vitrega mamă.</l>
                  <l>În sufletu-i de scârba aceasta chinuit, Mi-mpută nişte fapte de care e lovit:<lb/>Că Anibal, în ciuda credinţii răspândite, E victima mâniei unei terori cumplite, Că-ncredinţează faima şi dreptul libertăţii, Mai lesne deznădejdii ca ospitalităţii;<lb/>Mâniile, teroarea-s a mele, mi se zice.</l>
                  <l>Dar, de-a găsit un farmec doar el, în Laodice, De vină-s eu că are şi-Atal un ochi isteţ;<lb/>Eu siluiesc şi Roma că-i dă reazem de preţ;<lb/>Şi-afirmă că, prin mâna-mi, îi vine ce-l răneşte, Ca să-şi răzbune mortul, salvând tot ce iubeşte.<lb/>De-a vrut să mă alunge perfid de lingă tine, Pentr-un gelos, stăpâne, eu mi-o explic prea bine.<lb/>Zadarnica lui trudă nu-mi căşunează mie;<lb/>Eu ştiu că-ntreaga-mi crimă e că îţi sunt soţie;<lb/>Că titlul ăsta cere ca să mă persecute;</l>
                  <l>Căci dincolo de dânsul', ce poate să-mi impute?</l>
                  <l>De zece ani de când e şef de oştiri prin lume, Am refuzat să laud mereu al său renume?<lb/>Iar când a fost nevoie de-un ajutor din ţară, Şi-a cărui neglijare l-ar fi făcut să moară, Cine-a luptat mai aprig, un ajutor să-i dea?<lb/>Cine-a vegheat să-l scape mai mult ca grija mea?</l>
                  <l>Avut-a lângă tine un sol mai credincios, Ca să trimită hrană, bani, oameni de folos?<lb/>0  ştiţi, o ştiţi, stăpâne, iar drept recunoştinţă, Că l-am slujit atâta cât statu-mi-a-n putinţă, El vrea să mă gonească, acum, de lângă tine, Dar neagra-i gelozie-l explică foarte bine, Cum am mai spus.<lb/>PRUSIAS</l>
                  <l>Răspunde; Ce-ai de răspuns, ingrate?</l>
                  <l>NICOMED</l>
                  <l>Admir că, pentru mine, e numai bunătate.</l>
                  <l>N-o să vă spun că, toate aceste ajutoare</l>
                  <l>Ce mi-au păstrat, printr-însa şi viaţă şi onoare, Şi-acum, în faţa voastră, le-ntinde triumfal, Contribuiau, prin mâna-i, să-nalţe pe Atal;<lb/>Că prin a mea purtare îi aduna zorit, Şi pregătea, de-atuncea, ce azi ni-i dezvelit.<lb/>De orice sentimente a fost sau nu mânată, Să-i judece doar cerul ascunsa judecată<lb/>Căci pentru mine cerul de dânsa juruit</l>
                  <l>Ne va-mpărţi dreptatea, cum este de dorit.<lb/>Cum, doamna, aparenţa ne-a-nfăţişat-o bine<lb/>Vreau să vorbesc de dânsa, căci ea vorbi de mine, Şi în folosul vostru vă amintesc să ştiţi, Că amânaţi prea tare doi răi să pedepsiţi.<lb/>Pe Metrobat şi Zenon zvârliţi-i la supliciu, Doar de la voi virtutea vrea demnul sacrificiu:<lb/>Ei au învinuit-o şi, dac-au retractat<lb/>Ca să-i redea onoarea, pe fiu l-au acuzat, Deci crima lor e-ntreagă iar moartea lor e justă, Căci prea şi-au râs în voie de o persoană-augustă.<lb/>Insulta îndurată de cei cu noi pe-o treaptă, în sânge se repară şi printr-o moarte dreaptă:<lb/>Tăgada, niciodată, nu iartă bârfitorul.</l>
                  <l>Se cere ca în chinuri să piară impostorul;</l>
                  <l>Sau, altfel, veţi expune al vostru neam regal<lb/>Uşurătăţii unui duh veşnic neloial.<lb/>Periculoasă-i pilda; suntem ameninţaţi<lb/>De vreţi ca bârfitorii să fie apăraţi.<lb/>ARSINOE</l>
                  <l>Vai! Sire, pedepsi-vei a lor sinceritate, Când vorbele printr-însa rămân adevărate?<lb/>Cine-arătă, în contra-mi, întreaga-i mişelie?<lb/>Cine mă-ntoarse-n viaţă şi mă redă soţie?<lb/>Cine-a oprit sentinţa, stăpâne generos, Şi-a tăinuit aceasta, doar în al meu folos?<lb/>Sunteţi dibaci, alteţă şi prea neînfrânat.<lb/>PRUSIAS</l>
                  <l>Te apără; mai lasă-l acum, pe Metrobat, Şi ispăşeşte faptul murdar de-a terfeli.<lb/>NICOMED</l>
                  <l>Nici voi nu credeţi, sire, că am ce ispăşi!<lb/>Un om asemeni mie o ştiţi, este mai demn<lb/>Şi când e plin de vină, se poartă mai solemn, Că datoria-i cade doar printr-o crimă grea, Iar gloria-i se-ascunde semeţ sub forţa sa.<lb/>Să vă revolt poporul, să zvârl a voastre-armate</l>
                  <l>În sprijinul reginii atât de oprimate;<lb/>Să vin cu-arma-n mână şi-n contra lui Atal<lb/>Şi chiar a Romei poate, s-o scap de-un trai fatal;<lb/>Să năvălesc în ţară, când mi-i atât de dragă, Cu oştile-nvrăjbite şi-Armenia întreagă;<lb/>Un om ca mine toate aceste-ar săvârşi<lb/>Dacă credinţa faţă de voi i-ar amuţi.<lb/>Căci mârşăvia-i jocul ce-ntre mărunţi se joacă;<lb/>De-aceea doar femeii îi e sortit să-l facă.</l>
                  <l>Deci, pedepsiţi pe Zenon cât şi pe Metrobat, Pentru regină, sire, sau pentr-un fiu soldat.<lb/>În ultima secundă ne-o cere conştiinţa;<lb/>Când zeii ne ascultă dispare-ngăduinţa;<lb/>Iar ticăloşii ăştia, simţind că o să moară, Vor mai putea să nege, ce-au spus, şi-a doua oară.<lb/>ARSINOE</l>
                  <l>Stăpâne, vai.</l>
                  <l>NICOMED</l>
                  <l>Regină, să nu uitaţi să spuneţi<lb/>De ce la ispăşirea lor justă vă opuneţi;<lb/>Căci ne lăsaţi să credem că ar putea avea, Sub ştreang, regrete multe ce nu vă vor plăcea.<lb/>ARSINOE</l>
                  <l>Priveşte-n contra-mi ura-i, cât de cumplit se zbate;<lb/>Mă face criminală când eu îi dau dreptate; însă prezenţa-mi, sire, văd bine că-l irită;<lb/>Aflând că plec, gândirea i-o fi mai potolită</l>
                  <l>Şi-i va calma simţirea atât de magnanimă, Păzindu-l să mai facă în viitor vreo crimă.<lb/>Nu; nu-ţi mai cer, stăpâne, ca din compasiune<lb/>Să întăreşti un sceptru, să-l am protecţiune, Şi nici pentru-apărarea persoanei lui Atal, Să împărţeşti în pace, la fraţi, dreptul regal:<lb/>Amicii tăi din Roma de-au vrut să-mi fac-un bine</l>
                  <l>Au pus la cale asta, ei singuri, fără mine.</l>
                  <l>Căci te iubesc stăpâne, şi-aşa te voi urma<lb/>De-ndată ce la pieptu-mi sfârşitul ţi-l vei da, Iar pe-a ta groapă-ntâia durere va jertfi în lacrimi al meu sânge spre-a nu te părăsi.<lb/>PRUSIAS</l>
                  <l>Vai, doamnă!</l>
                  <l>ARSINOE<lb/>Da, stăpâne, în clipa-aceea grea</l>
                  <l>Suflarea-ţi de pe urmă va-nchide soarta mea.<lb/>Cum rege n-o să-mi fie pe viaţă niciodată, Ce-ar mai putea să mi facă? De ce-aş fi înspăimântată?<lb/>Tot ce mai cer e numai ca, fiul meu iubit, Care pe prinţ, aicea, l-a prea neliniştit, Să poată să se-ntoarcă la Roma, neştiut, Şi să trăiască unde de mic a fost crescut;<lb/>Să târâie acolo, cu viaţa-i umilită, Iubirea-ţi pentru mine prea slabă şi zdrobită.<lb/>Acest prinţ te slujeşte şi-şi va mări slujirea, Când n-o să fie nimeni să-i supere privirea;<lb/>Nici teamă de a Romei pedeapsă să nu-ţi fie, Căci contra ei, el are destulă voinicie:<lb/>Cunoaşte multe taine prin marele-Anibal, Acest erou ce Romei i-a fost mereu fatal;<lb/>Că-n Asia se ştie şi-n Africa cuprinsă, Ce-i Antioh şi unde-i Cartagina învinsă.<lb/>Deci, mă retrag, stăpâne, ca-n toată libertatea</l>
                  <l>A  sângelui căldură să-ţi cheme bunătatea;<lb/>Şi-apoi nu vreau în faţă să-ţi stau neapărată, Când de un prinţ cu faimă cumplit sunt insultată.<lb/>Nu vreau să fiu silită să te-asmuţ prea bine<lb/>În contra unui falnic fecior ce-i demn de tine.<lb/>SCENA 3</l>
                  <l>Prusias, Nicomed, Arasp.</l>
                  <l>PRUSIAS</l>
                  <l>Hai, Nicomed, desfrâul acesta mă mâhneşte;<lb/>Tu nu eşti laş, văd bine, oricât te-nvinuieşte;<lb/>Să dăm ceva şi Romei ce-aşteaptă de o vreme, Şi să-mpăcăm regina, care cum ştii, te teme.<lb/>Mi-eşti drag, dar către dânsa iubirea grea mă fură:<lb/>Iar eu nu pot să sufăr această oarbă ură</l>
                  <l>Şi nici să am în suflet simţiri ce să dureze<lb/>Ca inima-mi, tot ele, cumplit s-o tortureze.</l>
                  <l>Vreau să împac, acuma, natura şi iubirea<lb/>Să fiu şi soţ şi tată, spre-a stinge învrăjbirea.<lb/>NICOMED</l>
                  <l>Vă-ncredeţi deci în mine? Răspunsul meu n-alege:<lb/>Nu fiţi pentru niciunul.<lb/>PRUSIAS</l>
                  <l>Dar ce să fac?</l>
                  <l>NICOMED</l>
                  <l>Fiţi rege!<lb/>Da, reluaţi această-nsuşire nepătată.<lb/>Un rege demn de titlu, nu e nici soţ, nici tată.<lb/>În faţă are tronul. Atât. Deci guvernaţi.<lb/>Mai mult s-o teme Roma decât voi tremuraţi.<lb/>Cu toate că e mare şi-armate tari ridică, De pe acum de mine vedeţi că-i este frică, Şi speră că, prin moartea-mi să poată câştiga<lb/>Deoarece ea simte că eu voi guverna.</l>
                  <l>PRUSIAS</l>
                  <l>Da; voi domni, ingrate, fiindcă-mi porunceşti:<lb/>O  vrei pe Laodice sau tronul îl doreşti?<lb/>Eu, regele, fac parte-ntre tine şi Atal;<lb/>Nu-s tată; deci, ascultă de ordinul regal.</l>
                  <l>NICOMED</l>
                  <l>De-aţi fi şi Laodicei prin naşterea sa, rege, Să mi-o propuneţi astfel, justificat de lege, V-aş cere-ngăduinţa, oricum, să mă gândesc;<lb/>Dar, spre-a vă fi pe voie şi fără s-o jignesc, Mă voi supune, sire, nu cu simţiri pripite, Doar gândurilor voastre, nu vorbelor rostite.<lb/>Daţi lui Atal prea dragul şi partea mea întreaga, Dar daţi şi Laodicci puterea să aleagă.<lb/>Acesta mi-i răspunsul.</l>
                  <l>PRUSIAS</l>
                  <l>Ce suflet ticălos</l>
                  <l>Orbit de o femeie, să cazi atât de jos!</l>
                  <l>Renunţi doar pentru dânsa la titlul tău regesc, Ce leagă marea-ţi slavă de dreptul strămoşesc!<lb/>Mai meriţi oare viaţa, atât de desfrânat?<lb/>NICOMED</l>
                  <l>Exemplul vostru, sire, e vrednic de urmat:</l>
                  <l>Nu pentru o femeie vă-ndepărtaţi feciorul<lb/>Ce-a cucerit trei state să fiţi biruitorul?<lb/>PRUSIAS</l>
                  <l>Crezi tu că pentru dânsa la tron aş renunţa?<lb/>NICOMED</l>
                  <l>Dar pentru Laodice, gândiţi că aş putea?<lb/>Dând lui Atal coroana, ce-i dau? Căci voi trăiţi.<lb/>Voi cere moştenirea când voi n-o să mai fiţi;<lb/>Iertaţi-mă, văd bine că e supărător:<lb/>Dar şi un rege moare, ca orice murilor;<lb/>Atunci, întreg poporul de va voi un rege, între Atal şi mine, stăpân şi-l va alege.<lb/>Dar între el şi mine nu-i mare-asemuirea încât să nu se vadă, prea clar deosebirea, Iar dreptul vechi de frate născut întâi, e tare<lb/>Că poate să te-aducă la tron, din depărtare.</l>
                  <l>Dar, dacă din poruncă poporu-ntreg va tace, Sub jugul legii voastre o alta eu voi face, Şi dac-ar fi cu Roma s-ajung chiar la război, Voi face pentru mine ce fac azi pentru voi.<lb/>PRUSIAS<lb/>M-am îngrijit de toate.</l>
                  <l>NICOMED</l>
                  <l>Da, dacă o să fiţi<lb/>Silit, prin viclenie, acum să mă jertfiţi, Sau altfel ţara asta ce-acum o dăruiţi, Atâl o va conduce atât cât voi trăiţi.<lb/>Tot ce vorbesc nu-i taină şi nici o divulgare.<lb/>I-am spus şi lui să poată din timp să se prepare:<lb/>M-aşteaptă.<lb/>PRUSIAS</l>
                  <l>Ieşi, dar fără din sânge a-mi vărsa<lb/>Voi şti, pe-Atal, ingrate, să-l urc pe treapta sa.<lb/>Iar mâine.</l>
                  <l>SCENA 4</l>
                  <l>Prusias, Nicomed, Atal, Flaminius, Arasp, gărzi.</l>
                  <l>FLAMINIUS</l>
                  <l>Pentru mine atât v-aţi supărat?<lb/>Vai, maiestate, prinţul abia m-a insultat;<lb/>Senatul este-n stare adânc să se mâhnească;</l>
                  <l>Dar am câţiva prieteni ce-or şti să-l cucerească.<lb/>PRUSIAS</l>
                  <l>Voi împărţi dreptatea iar mâine, lui Atal, Eu îi voi da coroana şi sceptrul său regal;<lb/>În Pont să fie rege; mi-l fac moştenitor;<lb/>Cât de ingratu-acesta şi-acest răzvrătitor, Senatul are dreptul insulta să-i plătească;<lb/>Deci, ca zălog la Roma pe-Atal să-nlocuiască;</l>
                  <l>?  I ca să simtă bine, el vă va fi predat ndată ce pe tronu-i Atal s-o fi urcat.<lb/>NICOMED</l>
                  <l>La Roma mă trimiteţi!<lb/>PRUSIAS</l>
                  <l>Să-ţi dea dreptatea-ntreagă<lb/>Da, du-te şi îi cere pe Laodicea-ţi dragă.<lb/>NICOMED</l>
                  <l>Voi merge, maiestate, fiindcă voi o vreţi<lb/>Şi voi fi rege cum voi aicea nu sunteţi.<lb/>FLAMINIUS</l>
                  <l>Vă ştie faima Roma şi îi sunteţi iubit.<lb/>NICOMED</l>
                  <l>Mai potolit, Flaminius! Că încă n-am sosit:</l>
                  <l>Nu e prea sigur drumul de stai şi chibzuieşti<lb/>Şi-alăturea de mine poţi chiar să rătăceşti.<lb/>PRUSIAS</l>
                  <l>Arasp, plecaţi cu dânsul şi garda i-o-ntăreşte.<lb/>(Lui Atal.)<lb/>Tu, nu uita o clipă şi Romei mulţumeşte, Că după cum puterea-i e astăzi forţa ta, Când nu ţi-o fi ea sprijin nimic nu vei avea.<lb/>Iertaţi-mă, ilustre, ca sunt îngrijorat, Dar spusele reginei profund m-au întristat;<lb/>Mă duc acum s-o mângâi; vă las cu el. Atal</l>
                  <l>Să-i mulţumeşti căci dânsul îţi dă sceptrul regal.<lb/>SCENA 5<lb/>Flaminius, Alai.</l>
                  <l>ATAL</l>
                  <l>Ce să vă spun, ilustre, după alât folos</l>
                  <l>Prea mare chiar şi pentru un mare curajos?<lb/>Sunteţi fără de margini, şi-a voastră-afecţiune<lb/>Făgăduiala-ntrece şi-a mea ambiţiune.<lb/>Mărturisi-voi, totuşi, că tronul ce mi-i dat, Nu-mi dă şi fericirea spre care-am aspirat:<lb/>Mi-e inima cuprinsă şi simţurile toate<lb/>De Laodice numai, cu doruri prea curate.</l>
                  <l>Mă voi putea, ca rege, de dânsa-nvredniei.</l>
                  <l>FLAMINIUS</l>
                  <l>S-o îmblânziţi c-un titlu, nu, nu veţi reuşi.<lb/>ATAL</l>
                  <l>Şi sufletul se schimbă după împrejurări, Iar tatăl ei pe moarte a dat şi îndreptări:<lb/>Cel ce va lua regina armeană de soţie, Moştenitor la tronul Bitiniei să fie.<lb/>FLAMINIUS</l>
                  <l>Nu; pentru ea nu-i lege; regină-i, orice-am face, Iar ordin pentru dânsa e ceea ce îi place.<lb/>Iubi-va-n voi un titlu regal ce străluceşte<lb/>Şi vi se dă-n pofida a celui ce-J iubeşte?<lb/>În voi ce-i luaţi acuma iubitu-apărător?<lb/>În voi care-l distrugeţi? Voi unicu-autor?<lb/>ATAL</l>
                  <l>Fără de prinţu-acesta ce va mai face ea?<lb/>Cine în contra Romei şi-a noastră-o v-ajuta?<lb/>Căci sper să am un sprijin, prin voi, şi-n viitor.<lb/>FLAMINIUS<lb/>Vai, drumu-mprejurării i-aţâţ de schimbător;<lb/>Să vă înşel, nu-mi place, deci n-o să vă răspund<lb/>ATAL</l>
                  <l>Mă puneţi pe o cale pe care mă înfund, Căci n-o să fiu ca rege mai mult de un nimic<lb/>Dacă ajuns pe tronu-mi n-o să-mi mai fiţi amic.<lb/>Mă prea-ngrozesc; Senatul îl ştiu mult mai egal:<lb/>Cum! Nu aveţi vreun ordin?<lb/>FLAMINIUS</l>
                  <l>Da, pentru prinţu-Atal<lb/>Care-a crescut din leagăn la Roma, şi-a trăit, Dar pentru noul rege din Pont nu, n-am primit.<lb/>ATAL</l>
                  <l>Se cere un alt ordin! Şi oare s-ar putea<lb/>Romanii să lucreze cândva în contra mea, Iar slava-mi ce se naşte, cu pizmă s-o lovească?<lb/>FLAMINIUS</l>
                  <l>Ce spune-alteţa voastră? Ce vrea să bănuiască?<lb/>ATAL</l>
                  <l>Dar inegalitatea aceasta suverană, Cum s-o explic, ilustre-n republica romană?<lb/>FLAMINIUS</l>
                  <l>Vă lămuresc, alteţă, ca să vă apăraţi<lb/>De o greşeală gravă spre care alergaţi.<lb/>A  fost nedrept Senatul forţând pe Laodice<lb/>Ca să v-acorde mâna şi-n tron să vă ridice;<lb/>Prietenia-i mare dictă această lege, Dar, pe o altă cale, el vă şi unse rege, Aşa că, astăzi, grija de cinste îl scuteşte, Chiar pentru voi să facă un gest ce-l necinsteşte.<lb/>Redaţi-i, deci, reginei întreaga libertate<lb/>Şi vă-ndreptaţi dorinţa şi visu-n altă parte, De-a voastră nuntă, prinţe, Senatul s-o-ngriji.<lb/>ATAL</l>
                  <l>Dar dacă Laodice, ilustre, m-o iubi?</l>
                  <l>FLAMINIUS</l>
                  <l>Ar fi să-mpingeli Roma în cumpănă prea mare</l>
                  <l>Ce va părea sau silă sau poate înşelare;<lb/>Acest himen, pe slava-i, o umbră grea ar pune;</l>
                  <l>Deci, renunţaţi şi credeţi în sfaturile-mi bune;<lb/>Sau, dac-a mele vorbe nu au nici o cădere</l>
                  <l>Mai aşteptaţi ca Roma să-şi dea a sa părere.<lb/>ATAL</l>
                  <l>Când după-amoru-i Roma îmi dă răceala sa, Nu mă iubea pe mine, pe Nicomed ura;<lb/>Când visurile mele se prefăcea să-i placă, Ea urmărea să-l piardă, nu falnic să mă facă.<lb/>FLAMINIUS</l>
                  <l>Ca să nu par prea aspru şi fără cuviinţă<lb/>Cu-acest debut ce-l faceţi în nerecunoştinţa, Trăiţi după capricii, pe-amici îi insultaţi;<lb/>Ca rege, socoteală voi nimănui nu daţi:<lb/>Dar azi şi-n clipa asta sunteţi dator să ştiţi, Că Roma-i creatoarea a tot ce o să fiţi<lb/>Şi că pierzându-i braţul, nimic nu veţi mai fi, Cum suveranul însuşi v-a spus, spre-a vă-aminti.<lb/>SCENA 6<lb/>ATAL</l>
                  <l>Aşa-ţi domneau străbunii, Atal, în vremi uitate?<lb/>Vrei numele-ţi de rege cu-atâţi stăpâni în spate?<lb/>Cu preţul ăsta titlul de rege mă-njoseşte:<lb/>S-avem doar unul, dacă el tot ne trebuieşte.<lb/>Ni l-au trimis doar zeii, prea drept şi prea măreţ<lb/>Ca să ajungă-n Roma o jertfă de dispreţ.<lb/>Să afle şi romanii că ştim şi noi privi<lb/>Şi să zdrobim robia ce-atât ne umili.<lb/>Cum interesul mână a lor prietenie, Politica romană e numai viclenie.<lb/>Geloşi pe-a lor putere, la rându-ne să fim, Cum ei trăiesc în lume, la fel noi să trăim.<lb/>ACTUL<lb/>SCENA 1</l>
                  <l>Arsinoe, Alai.</l>
                  <l>ARSINOE</l>
                  <l>Ştiam revolta asta; pe noi nu ne atinge;<lb/>Cum clipa o aprinde, tot clipa o şi stinge, Şi dacă-ntunecimea măreşte acest vaier, în zori, a nopţii umbre se vor topi în aer.<lb/>Mai mic îmi e necazul că gloata se răscoală</l>
                  <l>Decât că nu te vindeci de a iubirii boală, Şi-nflăcărat nevrednic de-un dor prea umilit<lb/>Nu-ntorci dispreţu-acelei ce te-a dispreţuit.<lb/>Răzbună-te pe crudă, uitând acum o rea.</l>
                  <l>Când te-a urcat destinul cu mult mai sus de ea, De tron, nu de privirea-i puteai să te-ndrăgeşti:<lb/>Şi fără ea eşti rege; de ce s-o mai iubeşti?<lb/>Da; inima-ţi sub lanţuri mai dulci să se încline.<lb/>Eşti rege-acum; te-aşteaptă în Asia regine<lb/>Ce, nemaidându-ţi chinuri atâtea de-ndurat, Iţi vor scuti durerea, Atal, că tu te-ai dat.<lb/>ATAL</l>
                  <l>Dar, mamă.</l>
                  <l>'<lb/>ARSINOE<lb/>Bine! Fie, primesc ca să cedeze:</l>
                  <l>Dar simţi nenorocirea ce poate să urmeze?<lb/>De-ndată ce-n regatu-i te vei încorona, Te va-nhăita la ura nestinsă-n contra mea.<lb/>Vai, zei! O vezi să pună hotar la răzbunare?</l>
                  <l>În pat, cu ea alături, vei fi păzit mai tare?</l>
                  <l>Resentimentu-i oare se va opri s-adune</l>
                  <l>Otrava ca şi fierul, iubitul să-şi răzbune?<lb/>Femeia fierbe-ntrânsa, dar tace şi aşteaptă.<lb/>ATAL</l>
                  <l>Ce judecăţi sucite s-ascundă pe cea dreaptă!<lb/>Senatului un rege puternic nu-i convine.</l>
                  <l>În Nicomed îl teme şi îl va teme-n mine.<lb/>Nu pot ca o regină soţia mea să fie<lb/>De nu doresc romanii să-i văd plini de mânie;</l>
                  <l>Şi cum înveninându-i ar fi să mă trădez, Ca să mă aibă-n voie, dator sunt. Să cedez.<lb/>Da, ştiu prin ce mijloace şi-a-nţelepciunii nume<lb/>Păşesc grăbiţi s-ajungă stăpânitori în lume.<lb/>De-ndată ce o ţară s-a ridicat, mai mare, Zdrobind-o, Roma scapă de-o nouă-ntuneeare.<lb/>Vei insulta Senatul de faci o cucerire, De-aduni doar sub o mână o falnica oştire;<lb/>Just le-o părea războiul şi vor sfarmă un stat<lb/>Fiindcă-n contra Romei urzi un atentat.</l>
                  <l>Ei, ce, pentru-a conduce se socotesc că-s primii, Vor sub a lor poruncă să fim mereu infimii;<lb/>Vor peste regi să aibă atâta ascendent încât doar statul Romei să-l vezi independent.</l>
                  <l>Îi ştiu prea bine, mamă; când Roma-i adumbrită<lb/>Dispare Antiohus, Cartagina-i zdrobită.</l>
                  <l>Nevrând să cad ca dânşii, vreau să mă umilesc i mă supun puterii ce nu pot s-o silesc.<lb/>N  slăbiciunea-mi, mamă, cu-atât mai tare cred, Când văd că li se zvârle-n lanţuri Nicomed.<lb/>Duşmanu-acesta mare la ei mi-e chezăşie;<lb/>Un leu ce stă să-mi sară în spate numai mie.</l>
                  <l>AR'SINOE</l>
                  <l>Voiam, tot despre asta, să-ţi fac o confidenţă, Şi-mi placi că dai dovadă, acuma, de prudenţă.<lb/>Se pot schimba atâtea; dar tu lucrează-n voie</l>
                  <l>Să-ţi cucereşti pizmaşii de care ai nevoie.<lb/>SCENA 2</l>
                  <l>Flaminius, Arsinoe, Atal.</l>
                  <l>ARSINOE</l>
                  <l>Ilustre, dar înseamnă o biruinţă mare<lb/>Când pe-un robit de patimi îl faci să-mi dea crezare:</l>
                  <l>De legea datoriei s-asculte l-am adus, Şi este-al raţiunii nedezminţit supus.<lb/>FLAMINIUS</l>
                  <l>Mai încercaţi şi-acuma destoinică să fiţi, Ca şi aprinsa gloată la fel s-o potoliţi.<lb/>Revolta creşte, faceţi, regină, ce puteţi, Sau când veţi vrea, nu fie mult prea târziu să vreţi.<lb/>Nu credeţi că poporul se lasă zăpăcit, Lăsându-l să s-agite şi nu e pedepsit.<lb/>Odinioară, Roma, văzu multe răscoale</l>
                  <l>Dar nu făcu, regină, asemenea greşea Io.<lb/>Când trebui, Senatul, să potolească gloata, El nu cruţă minciuna, cum nu cruţă nici plata:<lb/>Chemă la el poporul prins de-al mâniei val, De pe-Aventin să vină şi de pe Quirinal, Oprindu-l să coboare în Forum, sângeros, De-l socotea, regină, puţin primejdios<lb/>Şi-l părăsea să zacă-n dezordine prea tare<lb/>Cum procedaţi acuma, în astă-mprejurare.<lb/>ARSINOE<lb/>După această pildă zadarnic chibzuim:</l>
                  <l>Tot ce-a făcut Senatul e drept să-nfăptuim;</l>
                  <l>Şi regele. Dar vine.<lb/>SCENA 3</l>
                  <l>Prusias, Arsinoe, Flaminius, Alai.</l>
                  <l>PRUSIAS</l>
                  <l>Nu; nu mai mă-ndoiesc</l>
                  <l>De unde vine răul iar răsculaţii cresc;<lb/>Plătiţi de Laodice, sunt cei ce fac răscoală.<lb/>FLAMINIUS</l>
                  <l>De vicleşugu-i, sire, nu am nici o-ndoială.<lb/>ATAL</l>
                  <l>Şi dragostea şi grija vă sunt plătite bine!<lb/>FLAMINIUS</l>
                  <l>Nu pierdeţi timpul, rege; şi de credeţi în mine.<lb/>SCENA 4</l>
                  <l>Prusias, Arsinoe, Flaminius, Atal, Cleona.</l>
                  <l>CLEONA</l>
                  <l>Totu-i pierdut, stăpână; doar în miracol cred:</l>
                  <l>Poporu-n pura mare îl vrea pe Nicomed, Şi-a început să-şi facă dreptatea, în palat:<lb/>Pe Metrobat şi Zenon acum i-au sfâşiat.<lb/>ARSINOE<lb/>Nu vă mai fie teamă căci a făcut victime</l>
                  <l>Din sângele cărora se va hrăni de crime;</l>
                  <l>Mânia-i împăcată prin faptul consumat</l>
                  <l>Pe Nicomed l-o crede acuma răzbunat.</l>
                  <l>FLAMINIUS</l>
                  <l>De-ar fi fără de ţintă şi fără şef răscoala, Asupra ce-o să vină v-aş crede bănuiala;<lb/>Prin moartea lor, poporul e poate potolit, Dar planul răzvrătirii prin asta nu-i zdrobit:<lb/>Dârz îşi urmează scopul până îl cucereşte;<lb/>Iar primul val de sânge cruzimea îi măreşte;<lb/>Momindu-l îl aţâţă iar mila-şi stinge raza<lb/>Şi nu-i mai lăsa-n suflet nici scârba şi nici groaza.<lb/>SCENA 5</l>
                  <l>Prusias, Arsinoe, Flaminius, Alai, Cleona, Arasp.</l>
                  <l>ARASP</l>
                  <l>De pretutindeni, sire, poporul năvăleşte;<lb/>Din clipă-n clipă garda, lovită, se răreşte;<lb/>Şi, cum şi-aici s-aude, revoltă şi blesteme, N-o să-l mai am în mână pe prinţ, prea multă vreme.<lb/>Nu mai pot face faţă, Sire!<lb/>PRUSIAS</l>
                  <l>Să mergem să predăm</l>
                  <l>Pe-acest odor prea vrednic de-acel căruia-l dăm.</l>
                  <l>Să ne supunem, doamnă, mulţimii fără lege, Sătulă să m-asculte, dar vrea să-şi dea un rege.<lb/>Spre-a potoli furtuna, să-i zboare din balcon, Supuşilor prea proaspeţi, al capului plocon.<lb/>ATAL<lb/>Stăpâne, vai!</l>
                  <l>PRUSIAS</l>
                  <l>Da, astfel el îi va fi predat:</l>
                  <l>Cine îl cată astfel, tot astfel îi e dat.</l>
                  <l>ATAL</l>
                  <l>Stăpâne, pierdem totul şi aruncaţi mâniei<lb/>Tot ce-apăraţi, acuma cu preţul bărbăţiei;<lb/>Ba îndrăznesc a spune ca maiestatea sa</l>
                  <l>Cu greu găsi-vă locul de-a se mai apăra.</l>
                  <l>PRUSIAS</l>
                  <l>Dezleagă hotărârea acum, ce gloata-mi cere:</l>
                  <l>Să-i dau pe Nicomede cu-ntreaga mea putere;</l>
                  <l>Nu am ce mai alege; când forţa-şi face partea<lb/>Sau eu renunţ la sceptru sau lui îi dărui moartea.<lb/>FLAMINIUS</l>
                  <l>Dar dacă planu-acesta încearcă drept să pară, Nu voi puteţi da ordin ca prinţu-acum să moară.<lb/>Nu mai aveţi putere asupră-i, precum ştiu:<lb/>Fiind zălogul Romei, nu vă mai este fiu:</l>
                  <l>V-o amintesc eu, sire, când tatăl a uitat.</l>
                  <l>Primejduindu-i viaţa, Senatu-i insultat;<lb/>Răspund de el la Roma, deci mă împotrivesc.</l>
                  <l>Galeră-n port e gata; m-aşteaptă să-l pornesc;<lb/>Cunosc o uşă-ascunsă pe unde pot să-l trec:<lb/>De vreţi ca să-l ucideţi, lăsaţi-mă să plec;<lb/>Şi-ngăduiţi ca lumea să afle de la mine, Că Roma are sfaturi mai drepte, mai blajine;<lb/>Şi n-o expuneţi, sire, la crâncena ocară<lb/>De-a condamna zălogul sub ochii ei să moară.</l>
                  <l>ARSINOE<lb/>Stăpâne, crede-n mine; fii bun şi mă ascultă.<lb/>PRUSIAS</l>
                  <l>Din partea ta, regină, nimic nu mă insultă.</l>
                  <l>Vorbeşte.<lb/>ARSINOE</l>
                  <l>Cerul, sire, un plan mi-a inspirat, Să-mpace şi Senatul şi gându-ţi frământat.<lb/>De-i gata de plecare acum, foarte uşor<lb/>Poate să-şi ia zălogul cu el, ocrotitor:<lb/>Da, uşa cea secretă e binecuvântată.<lb/>Dar, ca-ncercarea asta să fie uşurată, Tu, însuţi, te arată poporului; glumeşte, Şi lasă-l să-ţi vorbească, mânia-i măguleşte;<lb/>Fă-l ca să-şi piardă vremea, în timp ce-n siguranţă<lb/>S-o depărta galera cu marea lui speranţă.<lb/>De-o dă-n palat năvală şi nu-l va mai afla, Vei fi-ncurcat ca dânsul, ca el te vei mira;<lb/>Şi acuzând Senatul, setos de răzbunare, Pentru complici vei cere o aspră condamnare;<lb/>Iar mâine dimineaţă, în zori, tu vei vesti<lb/>Că, Nicomed, în ţară, curând va reveni, Căci mii de piedici, sire, urzite doar de tine<lb/>Te-or ajuta ca planul viclean să iasă bine.</l>
                  <l>Oricât iar fi delirul pornit către măcel, Nu va-ncerca nimica de frică pentru el<lb/>Şi cât orice eforturi zădamice-o să-i pară.<lb/>Aici, eliberarea îi este prea uşoară, Iar dacă o obţine noi nu avem ce-alege:<lb/>Vom fi fugari, căci gloata îl va şi unge rege.<lb/>O  ştiţi aceasta bine.<lb/>PRUSIAS</l>
                  <l>Ah! Îţi mărturisesc<lb/>Că sfatul tău, regină, este un dar ceresc.</l>
                  <l>Nu credeţi, prea ilustre, că e mai bun ca toate?<lb/>—  Corneille-Teatru<lb/>FLAMINIUS<lb/>Va apără şi viaţă şi tron şi libertate;<lb/>De altfel, Laodice, acum zălog va fi;</l>
                  <l>Dar pierdem avantajul pierzând vremea aci.</l>
                  <l>PRUSIAS</l>
                  <l>Nu-i bine s-o mai pierdem; să fim ne-ntârziaţi.<lb/>ARSINOE</l>
                  <l>Ia-l pe Arasp cu tine şi numai trei soldaţi, între mai mulţi se poate găsi un necinstit.<lb/>Eu merg la Laodice, s-o ţin pân-la sfârşit.<lb/>Dar tu, Atal?</l>
                  <l>ATAL</l>
                  <l>Pe de-altă parte eu, mamă, mă duc</l>
                  <l>Să amăgesc mândria mulţimii revoltate<lb/>Şi vicleniei voastre s-adaog una nouă.<lb/>ARSINOE</l>
                  <l>Tu, nu uita că viaţa e una, nu sunt două, Şi că înfrunt urgia doar numai pentru tine.<lb/>ATAL</l>
                  <l>Sau voi muri sau, mamă, te voi salva cu bine.</l>
                  <l>ARSINOE</l>
                  <l>Poţi să te duci; regina Armeniei se-arată.<lb/>SCENA 6<lb/>Arsinoe, Laodice, Cleona.</l>
                  <l>ARSINOE</l>
                  <l>Pricina-atâtor rele nu merită o plată?</l>
                  <l>LAODICE</l>
                  <l>Regină, nu; de-ndată ce nu-i ambiţioasă<lb/>Răspund de sancţiunea ce i-a şi fost aleasă.<lb/>ARSINOE</l>
                  <l>Ştiţi vina; daţi pedeapsa ce-i drept să o primească.<lb/>LAODICE</l>
                  <l>Unei regine-ajunge mândria să-i descrească:</l>
                  <l>Şi e destul că-şi vede tot planul răsturnat. '<lb/>ARSINOE</l>
                  <l>Nu; afirmaţi ca, pentru tot ce a cutezat, Să-şi smulgă de pe frunte coroana sa regală.<lb/>LAODICE</l>
                  <l>Mărinimoşii, doamnă, în clipa triumfală, Sunt mult mai buni şi uită, fiindc-au biruit, Pe duşman vrând să-l ştie umil şi pocăit.<lb/>ARSINOE</l>
                  <l>Cine v-ar da crezare, s-ar împăca uşor.<lb/>LAODICE</l>
                  <l>Nu mi-a dat cerul, doamnă, un duh răzbunător.</l>
                  <l>ARSINOE<lb/>În contra unui rege să răzvrăteşti o gloată, Punându-i spadă-n mână şi torţa-nflăcărată, Şi în palat cu ură s-o-mpingi pentru omor, Este un duh acesta puţin răzbunător?<lb/>LAODICE</l>
                  <l>Ne înţelegem, doamnă, cam rău, o văd prea bine, Şi-n tot ce vă priveşte, mă implicaţi pe mine.<lb/>Nu am, cât despre mine, nici strop de-ngrijorare, Şi vin, să fiţi prin mine, în bună apărare, Spre-a nu expune, doamnă, regala maiestate în vălmăşagul luptei mulţimii aţâţate.<lb/>Chemaţi aici pe rege, chemaţi şi pe Atal, Ca să păstrez într-înşii înaltul drept regal, Căci gloata înmânie se poate să nu-i ştie.<lb/>ARSINOE</l>
                  <l>Trufia voastră n-are pereche în trufie!</l>
                  <l>Voi, care-a învrăjbirii pricină rămâneţi<lb/>Voi, ce-n palatu-acesta captivă îmi sunteţi;<lb/>Voi, ce cu-al vostru sânge îmi veţi răspunde-ndată<lb/>De crima că, în mine, regina-i insultată, Voi, îmi vorbiţi acuma cu-aceeaşi cutezare<lb/>De parcă eu s-ar cere să va implor iertare!</l>
                  <l>LAODICE</l>
                  <l>Dar, de-mi vorbiţi, regină, atât de-nverşunată, Uitaţi că-ntreaga curte de mine-i comandată, Şi că, oricând mi-ar place, puteţi să-mi fiţi victimă.<lb/>Nu m-acuzaţi pe mine de-a răzmeriţii crimă:<lb/>Pricina e poporul, ai voştri obidiţi;<lb/>Sunt glasuri de revoltă şi de nelegiuiţi.<lb/>Eu, care sunt regină, în cearta dintre noi, Ca să vă-nfrâng, trezit-am al gloatelor puhoi, Căci legea luptei spune că nù e cu prihană<lb/>Aprinderea revoltei în tabăra duşmană:<lb/>Voi îmi sunteţi duşmană, căci mi-aţi răpit bărbatul.<lb/>ARSINOE</l>
                  <l>Primesc răspunsul, însă dacă cumva palatul</l>
                  <l>Va fi cuprins de gloată, să fiţi încredinţată<lb/>Că, în aceeaşi clipă, veţi fi asasinată.<lb/>LAODICE</l>
                  <l>N-o să vă ţineţi vorba, sau, altfel, pe-a mea groapă<lb/>Regalul vostru sânge va curge ca o apă.</l>
                  <l>Dar mai speraţi acuma, că veţi găsi-n palat<lb/>Vreun Zenon, la-ndemână, sau poate-un Metrobat?</l>
                  <l>Nu vreţi să înţelegeţi, că cei. Ce v-au slujit<lb/>Sunt cumpăraţi de mine vicleaa şi tăinuit?<lb/>11 credeţi pe vreunul dispus să se trădeze<lb/>Ştiind că-şi pierde viaţa şi deci să vă urmeze?<lb/>Nu vreau să fiu stăpână-n Bitinia străină;</l>
                  <l>Lăsaţi-mă la mine să mă întorc regină, Şi chinurile voastre dacă le vreţi curmate<lb/>Redaţi-mi soţul, doamnă, ieşiţi din nedreptate!<lb/>ARSINOE</l>
                  <l>Pe drumul către Roma goniţi, spre a-l lua;<lb/>Flaminius îl conduce; vi-l poate-napoia:</l>
                  <l>Vă rog, nu pierdeţi vremea şi aprigă vâsliţi, Căci pe galeră, doamnă, în larg au fost zăriţi.<lb/>LAODICE</l>
                  <l>Ah! De v-aş da crezare!<lb/>ARSINOE</l>
                  <l>Nu vă-ndoiţi, regină.<lb/>LAODICE<lb/>Fugiţi de-a mea mânie, căci mila mi-e străină:<lb/>După această crimă de grea nedemnitate, N-am nici respect în suflet, nici generozitate.<lb/>Dar rămâneţi mai bine zălog să vă păstrez, Până-oi putea din lanţuri pe el să-l liberez.<lb/>Voi merge chiar la Roma pe-acelaşi sfânt temei, Cu toţi supuşii voştri, cu toţi supuşii mei;<lb/>Căci Anibal ne-nvaţă că nu o poţi sfărma<lb/>Decât la ea acasă, deci în Italia, în inima-i să simtă că-ntreg imperiu cade</l>
                  <l>Prin ura-mi sprijinită pe-un milion de spade;</l>
                  <l>Şi să-i supun cruzimea sub chinu-mi nesfârşit.<lb/>ARSINOE</l>
                  <l>Vreţi să veniţi regină-n Bitinia-n sfârşit?<lb/>Şi în mânia asta ce astăzi vă sfâşie, Primi-vă suveranul să-l scoateţi din domnie?<lb/>LAODICE</l>
                  <l>Voi fi regină, doamnă, dar fără violenţă, Căci regele domneşte azi doar în aparenţă.<lb/>Ce-i pasă cine duce al ţării mele greu, De sunt pe tron romanii sau dacă-s numai eu?<lb/>Dar alt zălog în mână văd că acum îmi vine.</l>
                  <l>SCENA 7</l>
                  <l>Arsinoe, Laodice, Atal, Cleona.</l>
                  <l>ARSINOE</l>
                  <l>Atal, a lor plecare s-a petrecut cu bine?</l>
                  <l>ATAL</l>
                  <l>Vai, mamă!</l>
                  <l>ARSINOE<lb/>Spune.</l>
                  <l>ATAL</l>
                  <l>Zeii pe noi s-au năpustit 'Nadâncul deznădejdii pe toţi ne-au prăvălit.<lb/>Prinţu-a scăpat.<lb/>LAODICE</l>
                  <l>Regină, teamă să nu vă fie</l>
                  <l>Căci sufletu-mi e iarăşi plin de mărinimie.<lb/>ARSINOE</l>
                  <l>Atal, îţi place oare acum, să mă-nspăimânţi?<lb/>ATAL</l>
                  <l>Nu-ţi măguli speranţa şi nu-ncerca s-o-ncânţi.<lb/>Bietul Arasp, cu garda-i prea slabă şi rărită, îl şi trecuse, mamă, prin uşa tăinuită;<lb/>Ambasadorul Romei trecuse chiar şi el, Când în Arasp pumnalul înfipt de un mişel 11 culcă. El răcneşte, iar garda-nfricoşată<lb/>Dispare, să nu fie şi ea asasinată.<lb/>ARSINOE</l>
                  <l>Dar cine lângă uşă crezi că l-a-njunghiat?<lb/>ATAL</l>
                  <l>Soldaţii ce de pază, ca santinele-au stat.<lb/>Iar prinţul.<lb/>ARSINOE<lb/>Vai, oriunde sunt trădători şi câini<lb/>Şi prea puţini fidelii faţă de-ai lor stăpâni.<lb/>Cine ţi-a spus de crima acestor ucigaşi?<lb/>ATAL</l>
                  <l>Arasp, trăgând să moară, şi-ai lui Arasp ostaşi.<lb/>Însă mai bine află de ce-s nenorocit.</l>
                  <l>Fugii să dau de tata şi regele iubit;<lb/>Dar prea târziu, căci dânsul cu gându-nfiorat</l>
                  <l>Şi sufletul de groază adânc înspăimântat, O luntre uşurică luă, având drept ţel<lb/>S-ajungă pe Romanul înspăimântat şi el.<lb/>SCENA 8</l>
                  <l>Prusias, Flaminius, Arsinoe, Laodice, Alai, Cleona.</l>
                  <l>PRUSIAS</l>
                  <l>Nu, amândoi ne-ntoarcem, de-aici să nu lipsim, Să v-apărăm mărirea sau chiar să şi murim.<lb/>ARSINOE</l>
                  <l>Da, să murim stăpâne şi cinstea s-o scăpăm, Decât pe mâini duşmane şi groaznice s-o dăm.<lb/>Să n-aşteptăm porunca, să refuzăm ce vor:<lb/>Triumful să ne aibă la bunul plac al lor.</l>
                  <l>LAODICE</l>
                  <l>Voi insultaţi viteazul prin spaima asta mare, Mai mult decât predându-l Senatului, în fiare;<lb/>Şi, cum eu cred într-însul, cunoaşteţi-l mai bine:<lb/>Nu vă-ndoiţi o clipă că este demn de mine.<lb/>De n-ar fi bun la suflet eu l-aş tăgădui, Şi demn de-a mea cinstire de nu s-ar dovedi, Iar inima, regină, de nu i-ar fi curată.<lb/>Dar iată-l; vă convingeţi de sunt eu înşelată.<lb/>SCENA 9 " Prusias, Nicomed, Arsinoe, Laodice, Flaminius, Alai, Cleona.<lb/>NICOMED</l>
                  <l>E  linişte, stăpâne; o clipă m-au zărit<lb/>Şi toţi răzvrătitorii pe loc s-au potolit.<lb/>PRUSIAS</l>
                  <l>Cum? Vii tu, răzvrătite, aici, chiar în palat</l>
                  <l>Să mă înfrunţi?<lb/>NICOMED</l>
                  <l>Nu merit să fiu iar defăimat.</l>
                  <l>Nu vin, acuma, sire, s-arăt mâniei tale</l>
                  <l>Un arestat obraznic ce-a rupt fiarele sale;</l>
                  <l>Vin ca supus, stăpâne şi liniştea să-ţi dau, Pe care ne-nţelegeri şi certuri o mâhneau.<lb/>Nu vreau s-acuz Senatul de vreo necugetare;</l>
                  <l>El ştie să conducă şi chiar cu artă mare, Şi datoria-şi face al său ambasador<lb/>Când, între noi, se zbate spre-a fi mijlocitor.</l>
                  <l>Dar nu da voie Romei, de azi, să-ţi poruncească;<lb/>Iubeşte-mă, o tată, ca frica ei să crească, Dar iartă şi poporul ce din credinţă, sire, Adăugă la mila-i a mea nenorocire.<lb/>Şi treci şi peste crima făcută, însă care în zilele ' de mâine, va fi mântuitoare.<lb/>Şi voi, regină-doamnă, iertaţi-l pentru toate, Ca să slăvesc de-a pururi a voastră bunătate.<lb/>Azi ştiu de ce-mpotrivă în calea mea şedeaţi<lb/>Voiaţi pe fiul vostru, în tron să-l înălţaţi;<lb/>Dar voi lucra eu însumi pentru măreţul plan, De-ngăduiţi prin mâna-mi să fie suveran.<lb/>Da, Asia-mi deschide destule cuceriri, Să-i dau o diademă şi sceptrul şi măriri, în care ţară, spuneţi, îl vreţi cuceritor, Să v-o aduc supusă, să-i fie domnitor?<lb/>ARSINOE</l>
                  <l>A  voastră biruinţă se vrea nemăsurată<lb/>Că, stăpânind şi faima şi viaţa-mi laolaltă, înalta râvnă-a unui viteaz păzit de-un zeu, Se cere să triumfe până şi-n gândul meu?<lb/>Să-l apăr contra-atâtor virtuţi, nu voi putea;<lb/>Ba, chiar se şi grăbeşte şi vrea să se predea.<lb/>Uniţi deci biruinţa la sceptrele-ntreite<lb/>Şi-n voi, un fiu voi crede că cerul îmi trimite.<lb/>PRUSIAS</l>
                  <l>Da, mă supun, regină şi eu căci vreau să cred<lb/>Că, gloria mea mare e fiu-mi Nicomed.</l>
                  <l>Dar, lângă bunătatea ce-acum ne-o dăruieşti, Cui datorăm, ne spune, că-n faţa noastră eşti?<lb/>NICOMED</l>
                  <l>La chip, erou-mi este necunoscut şi mie;<lb/>Dar mi-a cerut inelul să-l aibă chezăşie, Iar mâine mi-l aduce aici, fără de preget.<lb/>ATAL</l>
                  <l>Nu vreţi să-l luaţi, alteţă, fiindcă-l am în deget?<lb/>NICOMED<lb/>Vai! Lasă-mă de-a pururi ca după acest semn în sângele-mi, un sânge să văd, de rege demn.</l>
                  <l>Căci nu mai e al Romei supus ambiţios<lb/>Ci e liberatoru-unui sânge glorios.</l>
                  <l>Cu lanţurile mele ai rupt mai multe, frate:<lb/>Al tatei, a reginei şi ale tale, toate.<lb/>De ce dar te mai tăinui când statul l-ai salvat?</l>
                  <l>ATAL</l>
                  <l>Pentru a-ţi vedea curajul mai sus, mai minunat;<lb/>Să-l las să-nvingă singur a noastră nedreptate, Şi neconstrâns de lucruri atât de ne-nsemnate;<lb/>Să mă răzbun pe tine sau poate chiar pe mine</l>
                  <l>De am greşit cu mintea şi n-am văzut prea bine.<lb/>Dar, mamă.</l>
                  <l>ARSINOE</l>
                  <l>Îmi ajunge această viclenie în contra mea promisă, dar salvatoare mie.</l>
                  <l>(Lui Nicomed.)<lb/>Iar gândul meu acuma-i cu atât mai liniştit, Cu cât sfărâm în sânge un rău ce l-am urzit.<lb/>NICOMED</l>
                  <l>(Lui Flaminius.)<lb/>Vorbind fără înconjur, un suflet generos, De-i daţi prietenia, se simte bucuros;<lb/>Dar nu mai vrem în ţară a Romei aspră lege<lb/>Care sugrumă viaţa, norodul şi pe rege:<lb/>Prietenia voastră o vrem fără robire, Sau ura vom lua-o drept mare fericire.<lb/>FLAMINIUS<lb/>(lui Nicomed)<lb/>Senatul, despre asta, va şti să hotărască, Dar până-atunci, alteţa-i rugată să primească, întreaga-i preţuire şi neştirbita-i stimă<lb/>Pentru purtarea voastră atât de magnanimă;</l>
                  <l>Căci Roma nu-şi va face în voi un inamic, Şi deci o să v-adopte ca pe-un loial amic.<lb/>PRUSIAS</l>
                  <l>Iar noi, uniţi acuma, sub bune auspicii<lb/>Să ne gătim pe mâine, de sfinte sacrificii, Şi zeilor să cerem, căci ei sunt suverani<lb/>S-avem, spre fericire, prieteni pe romani.</l>
               </lg>
               <p rend="justify">SFÂRŞIT</p>
            </div>
         </div>
      </body>
   </text>
</TEI>
