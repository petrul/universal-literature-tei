<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Duns Scotus</title>
            <author>Duns Scotus</author>
         </titleStmt>
         <editionStmt>
            <edition>
               <date>2013-08-14T19:18:00</date>
            </edition>
         </editionStmt>
         <publicationStmt/>
         <sourceDesc/>
      </fileDesc>
      <profileDesc>
         <langUsage/>
         <textClass>
            <keywords scheme="unknown">
               <list>
                  <item/>
               </list>
            </keywords>
         </textClass>
      </profileDesc>
      <revisionDesc>
         <listChange>
            <change>
               <name/>
               <date>2022-12-18T14:29:05.278051672</date>
            </change>
         </listChange>
      </revisionDesc>
   </teiHeader>
   <text>                       
      <body>
         <author>Duns Scotus</author>
         <div type="div1">
            <head>Despre Primul Principiu</head>
            <div type="div2">
               <head>Cuprins:</head>
               <p rend="justify">Notă introductivă (Alexander Baumgarten).5</p>
               <p rend="justify">Tabel cronologic (Adrian Cotora).9</p>
               <p rend="justify">Planul tratatului.13</p>
               <p rend="justify">Despre primul principiu.</p>
               <p rend="justify">Capitolul 1.17</p>
               <p rend="justify">Capitolul II.31</p>
               <p rend="justify">Capitolul III. Despre triplul sens al faptului de a fi prim în cazul primului principiu.63</p>
               <p rend="justify">Capitolul IV. Despre simplitatea, infinitatea şi intelectualitatea fiinţei prime. 107</p>
               <p rend="justify">Note.219</p>
               <p rend="justify">Duns Scotus şi tratatul.</p>
               <p rend="justify">Despre primul principiu (Ana Irimescu).235</p>
            </div>
            <div type="div2">
               <head>Notă introductivă</head>
               <p rend="justify">Versiunea prezentă a tratatului <hi rend="italic">Despre primul principiu</hi>, singurul opuscul sistematic atribuit lui loannes Duns Scotus, are ca sursă principală pentru stabilirea textului latin ediţia îngrijită de Wolfgang Kluxen, Jobannes Duns Scotus, Abbandlung uber das erste Prinzip, Darmstadt, Wissenschaftliche Buchgesellschaft, 1974. Am confruntat textul acestei ediţii cu mai multe versiuni latine de referinţă ale tratatului, pe care le-am menţionat în bibliografie şi în comentarii.</p>
               <p rend="justify">Publicând pentru prima oară în limba română un text al celebrului franciscan, acest volum oferă filosofiei româneşti accesul spre unul dintre cele mai interesante episoade ale culturii medievale: gândirea franciscană. Cultura filosofică de inspiraţie franciscană a urcat treptele unei dezvoltări conceptuale la cumpăna dintre secolele al XlII-lea şi al XlV-lea, după ce a asimilat, într-o perspectivă foarte originală, tradiţia gândirii greceşti şi arabe transmise lumii latine pe tot parcursul secolului al XHI-lea, constituindu-se ca filosofie universitară prin Sfântul Bonaventura, Henri din Gând şi loannes Duns Scotus. Prin afinităţile sale elective, ea a reprezentat un ferment cultural remarcabil, pentru că a reuşit o uimitoare actualizare a bazelor gândirii augustiniene şi o filtrare a tezelor acesteia prin Anselm din Canterbury şi Hugo din Saint-Victor; în acelaşi timp, o asemenea opţiune pentru teologia augustiniană a fost dublată de asimilarea avicennismului filosofic şi consolidarea, pe aceste baze, a mai multor variante de teorii ale intenţionalităţii care stau la baza fenomenologiei contemporane.</p>
               <p rend="justify">Franciscanismul medieval este însă departe de o univo-citate a concepţiilor: în fond, în interiorul său s-au născut şi intenţionalismul scotist şi critica ockhamistă a limbajului şi teoria oliviană a subiectivităţii active. Cu toate acestea, tratatul De primo principio ilustrează o sinteză a acestei tradiţii franciscane, în măsura în care propune un posibil mod de reconstrucţie a ideii de Dumnezeu, în care primează concepte cum sunt cauza finală, voinţa şi infinitatea creatorului. O asemenea opţiune angajează tradiţia franciscană în evidentă alternativă faţă de gândirea dominicană, în primul rând faţă de tomism, în acelaşi timp calificând franciscanismul drept una dintre etapele de neocolit în geneza imaginarului ştiinţific al lumii moderne, fundamentate pe conceptul „voinţei care aparţine subiectivităţii" şi al infinităţii universului. Dacă este posibilă şi verificabilă o legătură între proiectul lumii moderne şi instaurarea medievală a unui primat al metafizicii în faţa teologiei (chiar dacă teologia rămâne, ca ştiinţă practică, cea supremă), această legătură ar trebui căutată, fără nici o îndoială, în paragrafele tratatului <hi rend="italic">Despre primul principiu</hi>.</p>
               <p rend="justify">Sub aspectul conţinutului, tratatul lui Scotus conţine o temă recurentă a istoriei filosofiei: demonstrarea capacităţii minţii umane de a trece de la un concept al esenţei la unul al existenţei, în cazul particular şi unic al fiinţei divine. Pentru că Scotus imaginează, în tratatul său, o asemenea trecere, folosind conceptul maximei posibilităţi (în paragraful 33) şi pentru că reuşeşte o prelungire a discuţiei anselmiene din Proslogion, asimilând în propria filosofie argumentul lui Anselm (în paragraful 79), tratatul său se înscrie în îndelungata tradiţie a argumentului existenţei divine.</p>
               <p rend="justify">Sub aspectul formei, compoziţia textului este tributară genului disputei universitare. Alcătuit sub forma unor teze cărora le succedă demonstraţii, el ar putea fi comparat cu Elementele de teologie ale lui Proclos sau cu celebra lucrare anonimă Liber de causis, la care chiar există referinţe tacite pe tot cuprinsul tratatului. Faţă de acestea însă, graţie angajamentului universitar al autorului franciscan, tratatul prezintă frecvent opinii contrare celor susţinute de autorul anonim, pe care el le respinge. Am semnalat în note schimbarea de nivel a adresării ori de câte ori ea ni s-a părut obscur menţionată în original.</p>
               <p rend="justify">Realizarea versiunii în limba română şi a comentariilor a avut loc în cadrul întâlnirilor Centrului de Filosofie Antică şi Medievală de la Universitatea „Babeş-Bolyai" din Cluj-Napoca, coordonat de profesorul Vasile Muscă, pe parcursul a trei ani universitari. Niciunul dintre protagoniştii proiectului nu a bănuit iniţial faptul că angajamentul său în munca de traducere şi comentariu va conduce, în cele din urmă, la crearea unor dezbateri îndelungate ale unui cerc mult mai larg de studenţi şi doctoranzi: discuţia asupra variantelor de traducere sau de interpretare, confruntarea cu traduceri moderne şi, simultan, cu limitele ce configurează teritoriul încă pauper al terminologiei filosofice româneşti au făcut ca multe dintre comentariile care însoţesc tratatul să fie iniţiativa cercului amintit, iar opera traducătorului şi opera comentatorilor să nu fie rigid separate. Cu toate acestea, am semnalat prin iniţialele „A. I." cele cinci note inserate de Ana Irimescu, intervenţii care reprezintă tot atâtea importante lămuriri conceptuale pentru întreaga operă scotistă. Le mulţumim Cezarei Aniţă, lui Marius Nicoară, Monicăi Ceşa, lui Horaţiu Nan şi lui Gabriel Păcurar, studenţi participanţi la seminarii sau angajaţi în vreun fel sau în altul în verificarea textelor, care au adus lămuriri, fie şi mărunte, în clarificarea unui text atât de dificil.</p>
               <p rend="justify">Pentru că Scotus însuşi forţează creator limitele terminologiei filosofice ale limbii latine, ne-am permis ca, la rândul nostru, să decidem inovator în transpunerea noilor concepte scotiste în limba română. De exemplu, în paragraful 7 al tratatului, autorul dublează terminologia celor patru cauze aristotelice, derivând de la fiecare şi câte un nume specific pentru cauzat. Pentru că ele nu existau în limba română, tot aşa cum nu existaseră, iniţial, nici în limba latină, ne-am permis crearea lor: astfel, cauza materială corespunde unui „materiat", cea formală, unui „format", cea finală, unui „finit" şi cea eficientă, unui „efectuat". În felul acesta, am putut reda prin termenul „finit", de pildă, ambivalenţa termenului „finitum" din limbajul scotist, care desemnează atât ceea ce deţine o limită, cât şi ceea ce are un scop, tocmai pentru că Scotus argumentează, în paragraful 11, ideea că existenţa unui scop impune o limită celui care îl deţine. În plus, în paragrafele următoare, conceptul modal al posibilităţii ne-a obligat la crearea pe aceşti radicali a termenilor corespondenţi: „finibil", „efectibil". Asemenea situaţii şi alte câteva, semnalate în note, ilustrează subtilitatea, dificultatea şi precizia conceptelor scotiste pe care ne-am străduit să le păstrăm intacte în limba română.</p>
               <p rend="justify">Alexander Baumgarten.</p>
            </div>
            <div type="div2">
               <head>Tabel cronologic </head>
               <p rend="justify">1266 Se naşte Ioannes Duns Scotus. Locul naşterii nu se cunoaşte cu siguranţă, fiind disputat între Duns, comitatul Berwick şi Maxton, comitatul Roxburgh (Scoţia), comitate vecine, la graniţa cu Anglia.</p>
               <p rend="justify">1277 Este trimis de unchiul său, Elias Duns, la mănăstirea franciscană din Dumfries.</p>
               <p rend="justify">1281 Intră în ordinul franciscan.</p>
               <p rend="justify">1290 Tronul Scoţiei devine vacant ca urmare a morţii Margaretei, nepoata fostului rege Alexandru al III-lea. Începe o lungă perioadă de frământări determinate atât de problema succesiunii, cât şi a dependenţei faţă de coroana Angliei, perioadă ce se încheie abia în 1314, când, sub Robert I Bruce, Scoţia îşi câştigă independenţa1.</p>
               <p rend="justify">1. Probabil lui Duns Scotus nu i-au fost indiferente aceste frământări. Alexander Leslie Klieforth şi Robert John Munro, în The Scottish Invention of America, Democracy &amp; Human Rights, Rowman &amp; Littlefield Pub. Inc., 2004, susţin chiar că Scotus ar fi fost inspiratorul rebeliunii lui William Wallace prin doctrina „consimţământului celor guvernaţi". Este greu însă de susţinut acest lucru, deoarece ar fi trebuit ca ideile sale să fi fost cunoscute şi răspândite la o dată mult prea recentă, anterioară lui 1297.</p>
               <p rend="justify">TABEL CRONOLOGIC</p>
               <p rend="justify">1291 La 17 martie Duns Scotus este hirotonit preot de către episcopul de Lincoln, Oliver Sutton. Aceasta este prima dată sigură a biografiei scotiste, în funcţie de care i se calculează şi data naşterii. Vârsta minimă pentru a deveni preot era de 25 de ani, aşadar Scotus s-a născut anterior datei de 17 martie 1266. Ştiind că pe 23 decembrie 1290 acelaşi episcop de Lincoln a îndeplinit un act de hirotonire a mai multor preoţi, putem plasa naşterea lui Duns Scotus între 23 decembrie 1265 şi 17 martie 1266.</p>
               <p rend="justify">—  1296 Este posibil ca în această perioadă să fi studiat la Paris, deoarece, în 1302, comentează aici Sentinţele lui Petrus Lombardus, iar pentru a putea face aceasta, conform regulamentului universitar, se cereau nouă ani de studii teologice prealabile, dintre care membrii ordinelor medicante trebuiau să facă cel puţin patru la Paris. Ceilalţi cinci ani puteau să-i facă şi în alte centre ale ordinului lor. În aceşti ani i-a avut probabil ca maeştri pe Gonzalvus de Spania şi pe William of Ware.</p>
               <p rend="justify">—  1301 Sejur la Oxford. Probabil în ultimii doi ani ai prezenţei sale aici, 1300-l301, a făcut primul comentariu al său la Sentinţe, faimosul Opus Oxoniense.</p>
               <p rend="justify">—  1303 Se află la Paris unde expune al doilea comentariu la Sentinţe. Din acesta derivă diferitele Reportată Parisiensia.</p>
               <p rend="justify">1303 Duns Scotus, în disputa apărută între Filip al IV-lea cel Frumos şi papa Bonifaciu al VUI-lea pe tema taxării bunurilor bisericeşti, refuză să-şi dea acordul, cerut de către rege clerului şi membrilor</p>
               <p rend="justify">Universităţii, pentru convocarea unui conciliu împotriva papei. Ca urmare, este silit să părăsească Franţa, ceea ce şi face între 25 şi 28 iunie 1303.</p>
               <p rend="justify">Prin bula Nuper aci audientiam din 15 august 1303, Bonifaciu al VUI-lea suspendă dreptul universităţii de a acorda diplome în teologie şi drept canonic.</p>
               <p rend="justify">Papa moare la 13 octombrie, la scurt timp după gravele incidente de la Anagni. 1303-l304 Nu se ştie unde şi-a petrecut Duns Scotus exilul; probabil la Cambridge sau la Oxford.</p>
               <p rend="justify">1304 In aprilie, succesorul lui Bonifaciu, papa Benedict al Xl-lea, ridică interdicţia universitară, iar Filip permite reîntoarcerea celor ce studiau.</p>
               <p rend="justify">Într-o scrisoare datând din 18 noiembrie, Gonzalvus de Balboa, ales ministru general al ordinului franciscan, îl numeşte pe Scotus pentru a fi promovat ca următorul magister regens, profesor titular al catedrei de teologie a universităţii.</p>
               <p rend="justify">1305 începe să activeze ca magister regens după ce anterior primise titlul de doctor.</p>
               <p rend="justify">1307 Este trimis la Koln prin decizia lui Gonzalvus.</p>
               <p rend="justify">Plecarea din Paris în momentul de vârf al carierei este învăluită în mister, fiind avansate mai multe teorii: faptul că în interiorul ordinului franciscan exista o practică a trimiterii profesorilor cunoscuţi în diferite centre de studiu ale ordinului, opoziţia lui Scotus faţă de procesul pe care Filip al IV-lea se pregătea să îl intenteze Ordinului Cavalerilor Templieri, controversele suscitate de doctrina marianică pe care o profesa.</p>
               <p rend="justify">1308 Moare la Koln pe 8 noiembrie1. Pe mormântul său se găseşte epitaful:</p>
               <p rend="justify">Scoţia me genuit/Anglia me suscepit/Gallia me docuit/Colonia me tenet2.</p>
               <p rend="justify">1710 Episcopul de Nole constată oficial existenţa cultului imemorial al Preafericitului Ioannes Duns Scotus.</p>
               <p rend="justify">1993 La 20 martie are loc beatificarea solemnă, oficiată la Roma de către Papa Ioan Paul al II-lea.</p>
               <p rend="justify">Moartea sa a fost uneori îmbrăcată într-o aură legendară. Astfel, într-un manuscris păstrat la Basel, datat în jurul anului 1400, se afirmă că Scotus s-ar fi aflat într-o stare de extaz mistic şi, în mod eronat considerat decedat, ar fi fost îngropat de viu.</p>
               <p rend="justify">„Scoţia m-a născut/Anglia m-a primit/Franţa m-a Învăţat/Kolnul mă tine."</p>
            </div>
            <div type="div2">
               <head>Planul tratatului </head>
               <p rend="justify">1 Invocaţie. Temeiul teologiei în metafizică.</p>
               <p rend="justify">—  8 Conceptul de ordine şi patru diviziuni ale sale.</p>
               <p rend="justify">9  Trei reguli privind ordinea esenţială.</p>
               <p rend="justify">—  17 Compararea celor patru membri ai ultimei diviziuni. Ordinea cauzelor şi primatul cauzei finale.</p>
               <p rend="justify">—  23 Analiza şi compararea reciprocă a primelor diviziuni.</p>
               <p rend="justify">24 Triplul sens al faptului de a fi prim: eficienţa, finalitatea şi eminenţa.</p>
               <p rend="justify">—  37 Cel prim în sens eficient (25-32 – argumente în favoarea existenţei lui; 33 – trecere de la posibilitatea absolută a existenţei lui la existenţa lui în act; 34 – necesitatea lui; 35 – unicitatea lui).</p>
               <p rend="justify">38 Cel prim în sens final.</p>
               <p rend="justify">39 Cel prim în sens eminent.</p>
               <p rend="justify">40 Sinteza celor trei sensuri ale faptului de a fi prim. 4l-46 Trei concluzii despre unitatea celui prim şi trei concluzii despre identitatea lui.</p>
               <p rend="justify">—  48 Concluzii privind cele trei sensuri ale faptului de a fi prim. 49-51 Simplitatea celui prim. 52-54 Posesia perfecţiunilor în cel prim. 55-66 Voinţa, inteligenţa şi cauzarea contingenţă a celui prim.</p>
               <p rend="justify">PLANUL TRATATULUI</p>
               <p rend="justify">—  87 Infinitatea celui prim şi (79) coloratio Anselmi.</p>
               <p rend="justify">—  89 întemeierea simplităţii şi a perfecţiunii celui prim pe infinitatea lui.</p>
               <p rend="justify">—  93 Elogiul perfecţiunilor expuse.</p>
               <p rend="justify">—  98 întemeierea unicităţii celui prim pe cele cinci perfecţiuni expuse.</p>
               <p rend="justify">De primo principio.</p>
            </div>
            <div type="div2">
               <head>Despre primul principiu</head>
               <div type="div3">
                  <head>Capitolul I</head>
                  <p rend="justify">1. Fie ca primul principiu al lucrurilor să îmi îngăduie să cred, să ştiu şi să dezvălui cele ce plac măreţiei sale şi ne înalţă spiritele la contemplarea lui. Doamne Dumnezeul nostru, &lt;tu&gt; i-ai răspuns lui Moise, servitorul tău, care căuta să îţi afle numele de la tine, cel mai drept învăţător, spre a-l face cunoscut fiilor lui Israel, &lt;tu&gt;, care ştii cât poate concepe despre tine intelectul muritorilor, dezvăluind binecuvântatul tău nume: „Eu sunt cel ce sunt"1. Tu eşti fiinţa adevărată, tu eşti întreaga fiinţă2. Eu cred aceasta, iar dacă mi-ar fi cu putinţă, aş vrea să o şi cunosc. Ajută-mă, Doamne, pe mine care caut3 &lt;să aflu&gt; cât poate &lt;ajunge raţiunea noastră natu-rală&gt; să cunoască din fiinţa adevărată, începând de la fiinţa pe care ai predicat-o despre tine.</p>
                  <p rend="justify">2. Deşi fiinţa are mai multe proprietăţi a căror cercetare ar putea servi pentru a ne urma intenţia, totuşi, mă voi referi mai întâi la ordinea esenţială, ca la un mijloc mai rodnic, astfel: în acest prim capitol, voi expune patru diviziuni ale ordinii, din care se va conchide câte sunt ordinile esenţiale. Expunerea oricărei diviziuni cere mai întâi, în mod evident, ca părţile divizate să fie indicate şi să se arate astfel că ele sunt conţinute sub ceea ce este divizat; în al doilea rând, să fie arătată contrarietatea părţilor divizate şi, în al treilea rând, să se demonstreze că rezultatele diviziunii epuizează ceea ce este divizat. Prima &lt;cerinţă&gt; se va realiza în acest capitol, iar celelalte în al doilea. Aşadar, aici voi expune diviziunile şi le voi explica raţiunile.</p>
                  <p rend="justify">—  Nu înţeleg însă ordinea esenţială într-un sens strict -precum afirmă unii spunând că ceea ce este posterior este ordonat, pe când anteriorul sau primul este deasupra ordinii4 – ci într-un sens comun şi anume consider că ordinea este o relaţie de comparaţie enunţată cu privire la cel anterior faţă de cel posterior, precum şi invers şi că ceea ce este ordonat e suficient divizat prin anterior şi posterior. Aşadar, uneori se va vorbi despre ordine, alteori despre anterioritate sau posterioritate &lt;în acelaşi sens&gt;.</p>
                  <p rend="justify">4. Prima diviziune. Aşadar, mai întâi spun că, într-o primă împărţire, ordinea esenţială pare divizată în una de eminenţă şi una de dependenţă, ca şi un termen echivoc în accepţiunile sale. În primul caz, anteriorul este numit eminent, iar posteriorul – ceea ce este depăşit &lt;în perfecţiune&gt;. Pe scurt, tot ce este mai perfect şi mai nobil în privinţa esenţei este, astfel, anterior. În această accepţie a anteriorităţii afirma Aristotel, în Metafizica, IX, Că actul este anterior potentei5, unde îl numeşte pe acesta anterior după substanţă şi specie. Cele posterioare prin naştere, spune el, sunt anterioare după specie şi substanţă. În al doilea caz, anterior este numit cel de care depinde ceva, iar posterior, cel ce depinde &lt;de ceva&gt;. Înţeleg sensul acestei anteriorităţi aşa cum o arată şi Aristotel prin referinţa la Platon, în Metafizica, V: este anterior după natură şi esenţă ceea ce primeşte fiinţă fără un termen posterior, dar nu şi invers6. Aceasta o înţeleg astfel încât, chiar dacă anteriorul îl cauzează pe posterior în mod necesar şi, din acest motiv, nu poate exista fără el, totuşi, aceasta nu are loc fiindcă ar avea nevoie de posterior pentru a lua fiinţă, ci invers7, căci, dacă se consideră că posteriorul nu există, anteriorul poate totuşi exista fără includerea unei contradicţii; contrariul nu este valabil, fiindcă posteriorul are nevoie de anterior. Putem numi această nevoie dependenţă, astfel încât să spunem că tot ceea ce este esenţialmente posterior depinde în mod necesar de anterior; nu şi invers, chiar dacă, uneori, posteriorul ar rezulta în mod necesar. Anteriorul şi posteriorul, în acest din urmă sens, ar putea fi numiţi „după substanţă şi specie", cum au fost numiţi mai sus8; totuşi, pentru a ne exprima clar, vor fi numiţi anterior şi posterior „după dependenţă".</p>
                  <p rend="justify">5. A doua diviziune. Lăsând nedivizată ordinea de eminenţă, subdivid ordinea de dependenţă: fie dependentul a fost cauzat şi cel de care depinde îi este cauză, Fie dependentul a fost cauzat în mod mai îndepărtat de o cauză oarecare şi cel de care depinde a fost cauzat în mod mai apropiat de aceeaşi cauză9. Raţiunea primului membru al acestei a doua diviziuni este suficient de clară, ca şi faptul că &lt;acest membru&gt; este conţinut sub cel divizat. Căci este evident cine este cauza şi cine cauzatul şi că cel cauzat depinde în mod esenţial de cauză şi că cea de care depinde îi este cauză, după sensul propus mai sus al anteriorului divizat aici. Dar al doilea membru al celei de-a doua diviziuni nu este evident nici în sine, nici în ce fel este inclus sub ceea ce este divizat.</p>
                  <p rend="justify">În primul rând, se clarifică astfel: dacă aceeaşi cauză are două efecte, dintre care unul a fost generat pentru a fi cauzat mai înainte şi mai nemediat de acea cauză, celălalt nefiind decât dacă primul a fost deja cauzat, spun că al doilea dintre acestea este cauzat ulterior de acea cauză şi că &lt;primul&gt;, cel mai nemediat, este cauzat anterior. Acesta este sensul acestui membru.</p>
                  <p rend="justify">De aici, în al doilea rând, arăt că &lt;acest membru&gt; este conţinut sub ceea ce este divizat, adică efectul mai îndepărtat depinde în mod esenţial de cel mai apropiat: pe de o parte, pentru că nu poate fi dacă acela nu există, pe de altă parte, deoarece cauzalitatea cauzei &lt;prime&gt; le priveşte pe acestea în mod ordonat. Aşadar şi invers: acestea sunt ordonate între ele în mod esenţial dacă sunt comparate cu un al treilea, care este cauza ambelor; aşadar, există o ordine între ele şi în sens absolut10.</p>
                  <p rend="justify">Pe de altă parte, în al treilea rând, pentru că o asemenea cauză este înţeleasă de la sine doar ca una apropiată de un singur &lt;efect&gt; proxim; dacă acesta nu este cauzat, atunci &lt;cauza&gt; este concepută ca fiind îndepărtată faţă de celelalte &lt;efecte&gt;; dar dacă &lt;primul efect&gt; este deja cauzat, &lt;cauza&gt; este concepută ca proximă &lt;şi&gt; faţă de al doilea &lt;efect&gt;; dar el nu este cauzat de o cauză îndepărtată doar întrucât este îndepărtată. Deci, al doilea efect depinde de cauza în măsura în care a dat fiinţă efectului mai apropiat; aşadar, &lt;depinde&gt; şi de fiinţa celui mai apropiat.</p>
                  <p rend="justify">6. A treia diviziune. Ambii membri ai celei de-a doua diviziuni se subâmpart. Îl divid mai întâi pe al doilea, fiindcă se potriveşte cu ceea ce tocmai s-a spus. Căci &lt;efectul&gt; anterior care este mai apropiat de cauză nu este numit anterior doar fiindcă este mai apropiat de cauza proximă a ambelor &lt;efecte&gt;, ci &lt;el ar fi numit astfel&gt; şi în cazul în care cauza ar fi mai îndepărtată. De exemplu, în situaţia în care cauza proximă a unui &lt;efect&gt; – fie el A – nu este în nici un caz cauza celuilalt – fie el B – ci o altă cauză anterioară este cauza proximă a lui B şi este cauza îndepărtată a lui A11: între aceste efecte va fi o ordine esenţială, ca a efectului anterior faţă de cel posterior, în cazul în care cauzalitatea cauzei comune ambelor le-ar viza pe acestea ca efecte, potrivit ordinii esenţiale.</p>
                  <p rend="justify">Includerea sub diviziune a celui de-al doilea membru este mai puţin evidentă, dar se arată astfel: dacă &lt;cele două efecte&gt; sunt ordonate în mod esenţial faţă de un al treilea, care este cauza ambelor, atunci şi între ele &lt;sunt esenţial ordonate&gt;; dacă efectul anterior nu este cauzat, cauza comună va fi concepută ca o cauză îndepărtată faţă de posterior; atunci nici posteriorul nu poate exista fără anterior12.</p>
                  <p rend="justify">7. A patra diviziune. Primul membru al celei de-a doua diviziuni, în privinţa cauzei, are celebra împărţire în patru cauze suficient cunoscute: finală şi eficientă, materială şi formală. In privinţa cauzatului, opusul său, acesta este împărţit în patru aspecte corespondente &lt;cauzelor de mai sus&gt; şi anume: în ceva ordonat spre un scop, căruia îi voi spune, pe scurt, finit; în efectuat; în ceva cauzat din materie, numit mate-riat; şi în ceva produs prin formă, care va fi numit format. Las aici la o parte raţiunile părţilor acestei diviziuni, fiindcă le-am tratat în altă parte mai pe larg13. Când subiectul o va cere în cele ce vor urma, ele vor fi tratate succint.</p>
                  <p rend="justify">8. Prezint pe scurt rodul acestui capitol: ordinea esenţială este epuizată prin şase ordini divizate şi anume prin patru ordini ale unei cauze faţă de un cauzat, în una a unui cauzat faţă de un &lt;alt&gt; cauzat (cuprinzând în această ordine cei doi membri ai celei de-a treia diviziuni)</p>
                  <p rend="justify">Şi prin una a eminentului faţă de cel depăşit &lt;în perfecţiune. Dar&gt; prezentarea acestor diviziuni mai cere să fie arătate două lucruri şi anume că membrii oricărei diviziuni se opun între ei şi că epuizează raţiunea a ceea ce este divizat. Acestea două vor fi arătate în capitolul următor, atât cât va fi necesar pentru scopul nostru, unde vor mai fi expuse şi anumite propoziţii necesare şi ordinile mai sus amintite, iar &lt;membrii&gt; lor extremi vor fi comparaţi potrivit cu suprapunerea lor necesară sau non-necesară, deoarece această comparaţie va fi utilă în cele următoare.</p>
               </div>
               <div type="div3">
                  <head>Capitolul II</head>
                  <p rend="justify">—  Se trece aici la argumentarea celor patru diviziuni menţionate, care trebuie clarificate şi a extremilor ordi-nilor esenţiale menţionate, ce trebuie comparaţi. Doamne Dumnezeul nostru, care l-ai învăţat cum nu se poate mai bine pe venerabilul învăţător Augustin, când a scris despre treimea ta, ceea ce a scris în Despre treime, I, spunând: „Nu există nici un lucru care, ca să fie, să se nască pe sine", oare nu tu ne-ai întipărit cu egală certitudine acest adevăr similar:</p>
                  <p rend="justify">Concluzia 1: „Nici un lucru nu este ordonat esenţial faţă de sine"? Căci, referitor la ordinea de eminenţă, ce este mai imposibil decât ca unul şi acelaşi lucru să se depăşească pe sine potrivit cu perfecţiunea esenţială? Despre celelalte şase ordini, ce este mai imposibil decât ca unul şi acelaşi &lt;lucru&gt; să depindă esenţial de sine sau să poată exista fără sine însuşi, &lt;dacă luăm depen-denţa&gt; în sensul stabilit mai sus? Apoi şi aceasta se potriveşte adevărului:</p>
                  <p rend="justify">Concluzia 2: în orice ordine esenţială, circularitatea este imposibilă. Căci, dacă ceva este precedent faţă de anterior, este şi faţă de posterior: din negarea &lt;concluziei&gt;</p>
                  <p rend="justify">Din urmă rezultă opusul celei dintâi. Mai mult, acelaşi &lt;lucru&gt; ar fi anterior şi posterior în mod esenţial faţă de ceva şi, astfel, mai perfect şi mai puţin perfect sau dependent şi independent faţă de un singur lucru, ceea ce este departe de adevăr. Aristotel înlătură această circularitate dintre demonstraţii în Analiticaposterioară15 şi nu este mai puţin imposibilă nici în realitate. Alături de această a doua concluzie, expun o a treia (fiindcă o voi folosi mai jos), care este probată de prima şi este inclusă în mod suficient în ea:</p>
                  <p rend="justify">Concluzia 3- Ceea ce nu este posterior anteriorului, nu este &lt;posterior&gt; nici posteriorului. Aceasta rezultă din &lt;concluzia&gt; afirmativă enunţată mai înainte. Şi din ea rezultă: ceea ce nu depinde de anterior nu depinde nici de posterior. Mai mult: ceea ce nu este cauzat de cauza anterioară nu este &lt;cauzat&gt; nici de cea posterioară, pentru că cel posterior în faptul de a cauza depinde de cel anterior care cauzează.</p>
                  <p rend="justify">10. Acum, Doamne, fiind conduşi de tine, să comparăm unele cu altele cele şase ordini menţionate şi mai întâi cele patru ordini ale cauzei faţă de cauzat. Las la o parte aici discuţia asupra diferenţei dintre ele sau chestiunea dacă o asemenea diviziune este completă, deoarece şi una şi alta par suficient cunoscute. Aceasta ar putea fi prolix, nefiind nici necesar pentru ceea ce ne-am propus. Voi compara ordinile menţionate doar referitor la concomitenta sau la consecuţia în privinţa cauzatului, în şase concluzii.</p>
                  <p rend="justify">3S</p>
                  <p rend="justify">11. Concluzia 4: Ceea ce nu este Jinif nu este „efectuat^. Mai întâi, se probează astfel: ceea ce nu provine de la o cauză eficientă prin sine nu este un „efectuat"; ceea ce nu este „finit" nu provine de la o cauză eficientă prin sine; aşadar etc. Majora se probează astfel: într-un gen, nimic nu este prim „prin accident". Aristotel exprimă aceasta în mod suficient, în Fizica, II17, unde instituie anterioritatea necesară a naturii şi a intelectului (în sensul de cauze prin sine în acel gen de cauză) faţă de întâmplare şi noroc (în sensul de cauze accidentale). Dar ceea ce nu depinde de primul &lt;termen al succesiunii&gt; nu depinde nici de cel posterior, &lt;cum rezultă&gt; din a treia &lt;concluzie&gt; deja prezentată (mă refer la cele pozitive, singurele care sunt în mod propriu productibile). Rezultă, aşadar, majora. Minora se probează astfel: orice agent &lt;care este&gt; prin sine acţionează în vederea unui scop, deoarece nimic nu &lt;acţionează&gt; în zadar, aşa cum Aristotel stabileşte în Fizica, II18 în privinţa naturii, unde evidenţa e minimă; deci nimic de acest fel nu acţionează decât în vederea unui scop.</p>
                  <p rend="justify">În al doilea rând, concluzia principală se probează astfel: scopul este prima cauză în procesul cauzării. De aceea, chiar Avicenna spune că este cauza cauzelor19. Aceasta se demonstrează şi prin raţiune: deoarece scopul mobilizează în mod metaforic ca obiect dorit20, eficientul produce forma în materie. Dar scopul nu mobilizează ca obiect dorit deoarece o altă cauză ar cauza; deci el este prima cauză în faptul de a cauza în mod esenţial.</p>
                  <p rend="justify">Iar aceasta se probează astfel: Aristotel, în Metafizica, V21, arată că scopul este o cauză deoarece răspunde la întrebarea „pentru ce", care se adresează cauzei; deci, fiindcă prin el se dă primul „pentru ce", el va fi prima cauză. Rezultă ceea ce a fost asumat. La întrebarea „din ce motiv ceva produce", se răspunde: „fiindcă doreşte un scop sau tinde spre el" şi nu invers.</p>
                  <p rend="justify">Din primatul scopului demonstrat în cele trei22 feluri, rezultă concluzia principală: celui căruia cauza anterioară nu îi este cauză, nu îi este nici cea posterioară, conform celei de-a treia &lt;concluzii&gt;, deja prezentate.</p>
                  <p rend="justify">12. Concluzia 5: Ceea ce nu este efectuat nu este finit. Se demonstrează: scopul nu este o cauză decât în măsura în care fiinţa celui finit depinde esenţial de el ca de ceva anterior. Acest &lt;lucru&gt; este evident fiindcă orice cauză este anterioară în măsura în care este cauză. Dar finitul nu depinde astfel de scop ca de ceva anterior în ceea ce priveşte fiinţa sa, decât în măsura în care scopul, ca obiect dorit, mişcă eficientul spre a-i da fiinţă &lt;finitului&gt;. Astfel că eficientul nu ar da fiinţă în genul său, decât dacă scopul ar cauza potrivit cu cauzalitatea sa. Deci scopul nu cauzează ceva decât dacă acel ceva este produs de cauza eficientă, fiindcă ea &lt;este aceea care&gt; doreşte scopul.</p>
                  <p rend="justify">Urinează aici un corolar: nu trebuie trecut cu vederea faptul că există o falsă reprezentare despre scop şi anume că unei fiinţe îi este cauză finală ultima operaţie sau obiectul atins prin acea operaţie. Această înţelegere a cauzei finale este greşită, deoarece aşa ceva urmează existenţei &lt;finitului&gt; şi nici fiinţa celui finit nu depinde în mod esenţial de această cauză înţeleasă astfel. Ci tocmai cauza finală a ceea ce este făcut, în măsura în care este dorită, este cea pentru care cauza eficientă, dorind-o, determină fiinţa a ceva, întrucât ea este ordonată faţă de obiectul dorit23.</p>
                  <p rend="justify">Uneori, chiar obiectul ultimei operaţii este un asemenea obiect dorit; de aceea, el este cauză finală: dar nu pentru că este limita operaţiei unei asemenea naturi, ci pentru că este dorit de cel ce cauzează acea natură. Totuşi, chiar ultima operaţie a ceva sau ceea ce este atins prin aceasta este numit uneori scop, fiind ultim şi, într-un anumit sens, optim, îndeplinind astfel unele condiţii &lt;pentru a fi&gt; cauză finală.</p>
                  <p rend="justify">Aşadar, Aristotel24 nu admitea că inteligenţele au propriu-zis o cauză finală fără una eficientă, ci ele fie au doar un scop, extinzând &lt;sensul&gt; scopului asupra obiectului celei mai bune operaţii, fie, dacă le-ar atribui propriu-zis o cauză eficientă, ea nu ar fi &lt;eficientă&gt; prin mişcare şi nici prin schimbare, fiindcă cele patru cauze ţin de demersul metafizicianului şi fac astfel abstracţie de ceea ce aparţine demersului fizicianului2'. Dacă le concepe pe acestea ca eterne şi necesare, atunci nu ar &lt;putea&gt; admite că primul le dă fiinţă după ce &lt;anterior&gt; nu au existat, cel puţin dacă „după" este luat în sens temporal, ci doar dacă „după" se referă la ordinea naturii, aşa cum Avicenna expune raţiunea creaţiei în Metafizica, VI, 226.</p>
                  <p rend="justify">Fie că necesitatea îi repugnă cauzatului, fie că nu, &lt;aceasta&gt; nu dăunează &lt;scopului&gt; pe care ni l-am propus.</p>
                  <p rend="justify">Dacă vreo cauză eficientă ar putea cauza în mod absolut necesar şi dacă vreun scop ar împlini finalitatea &lt;cauzatului&gt;27 în mod necesar şi nu invers, atunci fiecare cauzat nu numai că este posibil în sensul de opus imposibilului, ci chiar în sens de opus celui necesar de la sine 28, fiindcă el este atunci obiectul sau limita puterii cauzei sale. Totuşi „posibil" nu este &lt;înţeles aici&gt; ca opus necesarului în general, aşa cum afirmă filosofii, care le refuză celor separate o asemenea contingenţă29.</p>
                  <p rend="justify">Rezultă un alt corolar, &lt;anume&gt; că scopul nu este cauza finală a cauzei eficiente, ci a efectuatului. Aşadar, când se afirmă că „agentul acţionează în vederea unui scop", nu trebuie să înţelegem că scopul este al său, ci al efectuatului său.</p>
                  <p rend="justify">—  Concluzia 6: Ceea ce nu este efectuat nu este materiat. Se demonstrează: materia ca atare se află în potenţa contradicţiei30 faţă de formă. Aşadar, nu este de la sine în act prin formă31. Atunci, ea este de la altceva, ce transpune această potentă în act. Acesta este cel ce produce compusul, fiind acelaşi lucru „a face un compus" şi „a fi materie în act prin formă". Prima consecinţă rezultă pentru că o potentă pur pasivă şi contradictorie nu se actualizează. Iar dacă spui că forma însăşi actualizează potenţa, este adevărat în mod formal. Dar fiindcă forma şi materia sunt anterior concepute ca separate, ceea ce le uneşte are sensul unei cauze eficiente, urmată de actualizarea formală.</p>
                  <p rend="justify">În al doilea rând, concluzia se probează &lt;astfel&gt;: cauza eficientă este cea mai apropiată de cauza finală, deci este anterioară materiei. Ceea ce nu provine de la ceva anterior nu provine nici de la ceva posterior. Prima propoziţie este astfel demonstrată: în sens metaforic, cauzalitatea scopului este „a produce mişcarea ca obiect dorit"; astfel, el &lt;este cel care&gt; îl mişcă pe eficient şi nu o altă cauză.</p>
                  <p rend="justify">În al treilea rând, ea se probează &lt;astfel&gt;: compusul este cu adevărat unul; deci posedă o anumită entitate care nu este nici entitatea materiei, nici a formei. Şi această entitate unică nu este cauzată iniţial de două entităţi, deoarece nimic unitar nu este produs din mai mulţi decât prin puterea a ceva unitar, &lt;nici nu este cauzată&gt; iniţial de vreuna dintre cele două32, deoarece fiecare dintre acestea este mai puţin faţă de întreaga entitate; &lt;deci este cauzată&gt; de o entitate unitară extrinsecă.</p>
                  <p rend="justify">14. Concluzia 7: Ceea ce nu este materiat nu este format şi invers. Se demonstrează: Ceea ce nu este materiat nu este compus din părţi esenţiale, deoarece, în orice astfel de compus unitar prin sine, o parte este potenţială, pentru că ceva unitar prin sine nu este făcut decât din act şi potentă {Metafizica, VII şi VIII33). Ceea ce, aşadar, nu are o parte potenţială prin sine nu este compus; aşadar, nici nu este format, pentru că ceea ce este format este compus, având forma ca o parte a sa. Aceeaşi argumentaţie care vizează materia şi forma poate fi făcută, cu modificările necesare şi în privinţa subiectului şi a accidentului34.</p>
                  <p rend="justify">Această probă este confirmată de spusele lui Aristotel din Metafizica, VII35: dacă ceva este alcătuit dintr-un singur element, acela nu poate fi decât elementul însuşi; ba chiar, acel ceva nu este un element, cum rezultă din concluzia 1 a capitolului de faţă36. Aşadar, printr-un raţionament asemănător: dacă ceva are doar o parte esenţială, atunci este doar acea parte; dar acel ceva nu este o parte şi nici o cauză, conform cu ce s-a spus mai înainte. Deci ceea ce este cauzat de vreo cauză intrinsecă are încă o altă cauză intrinsecă, ce cauzează împreună cu prima; astfel, rezultă ceea ce ne propusesem.</p>
                  <p rend="justify">15. Concluzia 8: Ceea ce nu este cauzat de cauze extrinseci nu este cauzat nici de &lt;cauze&gt; intrinseci. Aceasta rezultă în mod suficient din ultimele patru concluzii; totuşi, are &lt;şi&gt; argumente speciale. Primul este: cauzalităţile cauzelor extrinseci exprimă o perfecţiune căreia nu îi este asociată în mod necesar nici o imperfecţiune, &lt;în timp ce&gt; cauzelor intrinseci li se asociază în mod necesar imperfecţiunea. De aceea, cauzele extrinseci sunt anterioare în faptul cauzării celor intrinseci, aşa cum ceea ce este perfect este anterior a &lt;ceea ce este&gt; imperfect.</p>
                  <p rend="justify">Adaugă concluzia 3 &lt;şi&gt; rezultă ceea ce ne-am propus. Al doilea &lt;argument&gt; este &lt;următorul&gt;: &lt;cauzele&gt; intrinseci pot fi în ele însele cauzate de cele extrinseci; deci sunt posterioare în procesul cauzării faţă de acestea. Antecedentul este evident în privinţa formei, dar şi în privinţa materiei, în măsura în care ea este o parte, dar despre ea în sine se va trata mai jos.</p>
                  <p rend="justify">16. Concluzia 9: Cele patru genuri de cauze sunt ordonate în mod esenţial în cauzarea aceluiaşi lucru. Ea rezultă din cele cinci &lt;concluzii&gt; anterioare. Dar pare de la sine raţional ca, dacă acelaşi &lt;cauzat&gt; depinde în mod esenţial de mai multe &lt;cauze&gt;, ele să aibă o ordine după care &lt;cauzatul&gt; să depindă ordonat de ele. Căci toate &lt;cauzele&gt; multiple din care nu se face o unitate, ca din act şi potentă, sau care nu au nici o unitate a ordinii nu cauzează ceva esenţial identic. Aşadar, dacă cele patru genuri de cauze nici nu sunt părţi ale unui compus al lor, ca din act şi din potenţa, nici nu au în vreun fel vreo unitate în cauzare, cum ar mai cauza ele ceva identic? Atunci, ele au o unitate a ordinii întrucât cauzează un efect, iar prin această ordine toate sunt una în cauzare, adică prin raportare la un al treilea, aşa cum în univers, prin ordine, multe se identifică în faptul de a fi.</p>
                  <p rend="justify">Iar care este ordinea acestor genuri de cauze rezultă din cele spuse despre scop şi cauza eficientă, din a doua probă a concluziei 4 şi a doua a concluziei 6, iar în privinţa celorlalte cauze, din aceleaşi &lt;argumente&gt; şi din &lt;concluzia&gt; 8.</p>
                  <p rend="justify">Dar nu vreau aici să continui să întreb prea mult care este &lt;ordinea&gt; reciprocă a cauzelor intrinseci; mă voi folosi prea puţin de ele în expunere. Totuşi, materia pare anterioară din punctul de vedere al independenţei37, deoarece contingentul şi cel care dă o formă par să depindă de cel permanent şi de cel ce primeşte o formă, deoarece formabilul este conceput anterior celui care dă o formă. Aşa explică unii Confesiunile lui Augustin, referitor la prioritatea materiei faţă de formă38. Şi dacă întrebi în baza cărei ordini este anterioară &lt;materia&gt;, răspund: ca efect mai apropiat de aceeaşi cauză îndepărtată; spun „mai apropiat" potrivit, în mod necesar, cu ordinea după care acum forma este cauzată de aceasta. Totuşi, forma este anterioară potrivit &lt;ordinii&gt; de eminenţă, fiindcă este mai perfectă; Aristotel înţelege aceasta ca o evidenţă în Metafizica, VII, unde le compară, chiar dacă se poate proba şi din spusele sale despre act şi potentă39 din altă parte: Metafizica, LX.</p>
                  <p rend="justify">17. Înţelege însă că una este ca, în faptul cauzării sau potrivit cauzării, cauzele să fie esenţial ordonate şi alta este ca acelea ce sunt cauze să fie esenţial ordonate, după cum rezultă din Avicenna, Metafizica, VI, 540. Căci primul &lt;dintre aceste enunţuri&gt; este adevărat şi dovedit; altminteri următoarele &lt;inferenţe&gt; ar fi false: „&lt;ceva&gt; produce un efect fiindcă doreşte un scop" şi „forma informează şi materia materiază pentru că produc", deşi, în general, sunt admise. Al doilea &lt;enunţ&gt; este fals, căci scopul nu este deloc cauza cauzei eficiente şi nici invers, şi, de obicei, cauza eficientă nu este cauza materiei, fiindcă o presupune.</p>
                  <p rend="justify">18. Terminând compararea membrilor celei de-a patra diviziuni, trec rapid la a treia, deoarece este clar că cele ce rezultă din această diviziune sunt contrare şi epuizează divizatul. Căci:</p>
                  <p rend="justify">Concluzia 10: Dacă două &lt;efecte&gt; sunt comparate cu aceeaşi cauză, ea este fie apropiată, fie depărtată.</p>
                  <p rend="justify">În privinţa celei de-a doua diviziuni, propun două concluzii. Prima priveşte distincţia membrilor:</p>
                  <p rend="justify">Concluzia 11: Nu orice cauzat aflat mai aproape de o cauză este cauza celui cauzat mai îndepărtat de aceeaşi cauză; aşadar, este ceva cauzat anterior, &lt;dar&gt; nu este anterior fiindcă este cauză.</p>
                  <p rend="justify">Antecedentul acestei concluzii se probează printr-un exemplu şi prin raţiune. Iată un astfel de exemplu: cantitatea este cauzată &lt;şi e&gt; mai aproape &lt;de cauză&gt; decât calitatea41 &lt;şi&gt; totuşi nu îi este cauză, ceea ce reiese prin parcurgerea cauzelor. Se probează şi prin raţiune, deoarece.42.</p>
                  <p rend="justify">19. A doua concluzie priveşte suficienţa diviziunii. Concluzia 12: Nimic nu depinde în mod esenţial decât de o cauză sau de un cauzat mai apropiat al vreunei cauze. Se argumentează: dacă depinde de altceva, fie acesta A, iar dependentul B. Dacă A nu există, B nu va există &lt;nici el&gt;. Dar chiar dacă A nu există, toate cauzele prin sine ale lui B pot concura şi pot fi cauzate toate cele cauzate mai aproape de aceste cauze decât B. Deoarece A nu face parte, în opinia ta, dintre acestea, chiar dacă toate cauzele prin sine concură şi toate efectele mai apropiate &lt;de cauze&gt; decât B sunt date deja, B nu va fi. Aşadar, niciuna dintre aceste cauze prin sine nu sunt cauze suficiente, chiar dacă efectele mai apropiate sunt deja cauzate. Rezultă consecinţa: cauzele suficiente pot cauza un efect mai îndepărtat, deoarece efectele mai apropiate au fost deja cauzate.</p>
                  <p rend="justify">Dacă spui că argumentul nu conchide că nu ar putea &lt;să cauzeze&gt;, ci că nu cauzează, aceasta nu înseamnă nimic. Căci dacă, în opinia ta, A nu este considerat ca existând, B nu poate fi. Chiar dacă nu sunt prezente toate cauzele şi cele cauzate anterior, A nu ar putea să fie prin acestea, deoarece nu este unul dintre ele şi nici nu este cauzabil de către ele. Deci B nu poate fi prin acestea, căci ceva nu poate să fie prin ceva prin care nu poate fi, fără a fi imposibil să fie.</p>
                  <p rend="justify">Dacă spui: „&lt;deşi&gt; compusul poate exista printr-un agent natural, totuşi materia nu poate fi prin acest &lt;agent, iar&gt; fără &lt;materie&gt; compusul este imposibil", ar fi inutil să insişti, pentru că agentul natural nu este singura cauză a compusului, astfel încât să îl producă, chiar dacă orice altă &lt;cauză&gt; ar fi exclusă. Despre aşa ceva spun: dacă aş lega de B toate cauzele ordonate în fiecare gen cauzal şi &lt;dacă&gt; toate efectele mai apropiate decât B ar fi produse, cu toate acestea, A nu 55 ar putea fi, deoarece nici cauza, nici efectul nu fac parte dintre ele; iar fără A, B nu poate fi. Deci, cu toată legătura lor simultană, B nu poate fi; aşadar, toate acestea, simultan legate, nu sunt în totalitate cauza lui B; iar aceasta se opune premisei.</p>
                  <p rend="justify">20. Despre prima diviziune, expun două concluzii similare. Prima este că membrii diviziunii se disting reciproc.</p>
                  <p rend="justify">Concluzia 13 Nu tot ce este depăşit &lt;în perfecţiune&gt; depinde în mod esenţial de cel eminent. Deci primul membru al primei diviziuni nu îl implică pe al doilea. Probarea antecedentului: specia mai nobilă este eminentă faţă de cea mai puţin nobilă; de pildă, contrariul faţă de ceea ce este mai puţin contrar; totuşi, &lt;cel mai nobil&gt; nu este cauză pentru &lt;cel mai puţin nobil&gt; -rezultă în mod inductiv – şi nici nu este cauzat mai aproape, deoarece cauzalitatea cauzei comune nu se raportează la acestea potrivit cu o ordine esenţială, ca efecte. Căci atunci nu l-ar putea cauza pe cel mai puţin perfect decât dacă, anterior, l-ar cauza pe cel eminent, ceea ce, în privinţa oricărei cauze, este, evident, fals. &lt;Aceasta&gt; deoarece, dacă contrariul inferior este produs de această cauză, dar contrariul mai nobil nu este produs de nici o cauză, atunci &lt;aceste două contrarii&gt; nu ar fi astfel ordonate faţă de nici o cauză.</p>
                  <p rend="justify">Apoi, dacă ceva eminent nu este cauza celui mai imperfect şi nici nu este cauzat mai apropiat de cauza ambelor, Imperfectul nu depinde de acesta în mod esenţial. Această consecinţă rezultă din ceea ce tocmai a fost arătat. Deşi &lt;argumentul&gt; este suficient, adaug conversa acestuia:</p>
                  <p rend="justify">Concluzia 14: Nu tot ceea ce depinde este depăşit &lt;în perfecţiune&gt; de cel de care depinde. Demonstraţie: compusul depinde de materie, deşi este cu mult mai perfect. La fel, deşi forma poate depinde de materie – problemă atinsă la concluzia 9 – totuşi, forma este mai perfectă, &lt;cum rezultă din&gt; Metafizica, VII43. Chiar şi în mişcările ordonate, ceea ce este posterior în privinţa generării depinde de anterior, deoarece anteriorul este un efect mai apropiat de cauza ambelor; totuşi, posteriorul este mai perfect, &lt;cum rezultă din&gt; Metafizica, IX44.</p>
                  <p rend="justify">21. În al treilea rând, pentru a arăta suficienţa acestei diviziuni, expun următoarea generalitate, suficient de cunoscută de la Aristotel45:</p>
                  <p rend="justify">Concluzia 15: Niciodată pluralitatea nu trebuie admisă fără necesitate. De vreme ce nu apare nici o necesitate de a admite ca prime mai multe ordini esenţiale decât cele două menţionate, doar acelea sunt &lt;prime&gt;. Ba chiar această propoziţie generală arată că există doar şase ordini esenţiale: atâtea au fost prezentate şi nu apare necesitatea de a expune altele.</p>
                  <p rend="justify">22. După ce am comparat unul cu celălalt membrii primei diviziuni într-un sens general, compar în sens s9 special &lt;membrul&gt; posterior al primei ordini cu doi &lt;membri&gt; posteriori speciali ai celei de-a doua ordini; compar, deci, pe cel depăşit &lt;în perfecţiune&gt; cu efectuatul şi cu finitul. Aici expun următoarea concluzie:</p>
                  <p rend="justify">Concluzia 16: Orice finit este depăşit &lt;înperfecţiune^. Se argumentează: scopul este mai bun decât cel &lt;ordo-nat&gt; faţă de el. Aceasta se probează: deoarece scopul este dorit, el mobilizează cauza eficientă spre a cauza. Aşadar, A nu este mai puţin bun decât B, nici la fel; deci este mai bun. Se probează a doua parte a antecedentului46: dacă l-ar mişca printr-o raţiune egală, prin aceeaşi raţiune s-ar putea mişca şi B, deoarece ar fi în egală măsură dezirabil şi astfel ar putea să îşi fie propria cauză finală – ceea ce contrazice concluzia 1 a acestui capitol. De aici rezultă că nu este nici mai puţin bun.</p>
                  <p rend="justify">Apoi, natura acţionează în vederea unui scop aşa cum ar acţiona arta dacă ar acţiona natural. Dar de la scop, în cele artificiale, se ia principiul cunoaşterii artificialului, iar concluzia se referă la cel finit, &lt;cum se spune&gt; în Fizica, II47. Principiul însă este mai adevărat: deci scopul care include virtual acel adevăr este mai perfect decât subiectul concluziei.</p>
                  <p rend="justify">23. Vei obiecta: o voinţă cauzează ceva în vederea unui bine mai mărunt &lt;decât&gt; cel dorit de ea; aşadar, în acel caz, scopul este mai puţin perfect. Antecedentul reiese pentru orice act bun prin genul său şi rău prin scop, fiind ordonat de agent faţă de un scop inferior lui.</p>
                  <p rend="justify">Răspund: concluzia este valabilă pentru scopul &lt;luat&gt; pornind de la natura lucrului; şi scopul naturii, ca şi scopul voinţei ordonate, sunt de acest fel. Dar nici obiecţia privind voinţa neordonată nu suprimă concluzia: căci o asemenea &lt;voinţă&gt; nu este prima cauză a efectului. Aşadar, dacă cel &lt;cauzat&gt; este &lt;orientat&gt; spre un scop, care nu este mai perfect, de către o astfel &lt;de voinţă, el este orientat&gt; de o altă cauză superioară, ordonată spre ceva mai perfect, deoarece altfel nu ar fi ordonat, cum arată argumentarea concluziei. Or, dacă are un scop mai perfect în măsura în care este produs de o cauză superioară, atunci are un &lt;scop încă şi&gt; mai perfect. Deci orice lucru care are un scop este depăşit de unul dintre scopurile sale, chiar dacă nu de scopul cel mai apropiat, care este cel pe care agentul neordonat proxim îl doreşte şi în vederea căruia cauzează efectul.</p>
                  <p rend="justify">Se poate chiar spune că acest scop este doar scopul său relativ. Dar nu este convenabil faptul că eficienţa cauzei inferioare este eficienţă în sens absolut. Deci, dacă nu &lt;îşi&gt; produce &lt;efectul&gt; în sens riguros, ca fiind mişcat, asemenea unui baston – unui asemenea lucru nu îi corespunde un scop propriu, deoarece nu este un agent în sens propriu, ci este ca un efect mai apropiat – dacă, zic, nu produce astfel, scopul lui este un scop absolut, deoarece orice eficient prin sine are un scop prin sine.</p>
               </div>
               <div type="div3">
                  <head>Capitolul III.</head>
                  <p rend="justify">Despre triplul sens al faptului de a fi prim în cazul primului principiu 24. Doamne Dumnezeul nostru, tu, care ai zis că eşti primul şi ultimul, învaţă-l pe servitorul tău să arate prin raţiune ceea ce credinţa cea mai sigură afirmă, &lt;şi anume&gt; că tu eşti prim în ordinea eficienţei şi a eminenţei şi eşti scopul ultim.</p>
                  <p rend="justify">Dintre cele şase ordini esenţiale expuse mai sus, am dori să alegem trei: cele două ale cauzalităţii extrinseci şi cea de eminenţă; şi, dacă &lt;tu&gt; îngădui, &lt;am dori&gt; să demonstrăm că, în aceste trei ordini, există o natură care să fie în sens absolut primă. Spun „o natură", deoarece, în acest al treilea capitol, cele trei moduri de a fi primul48 nu vor fi expuse ca referindu-se la ceva unic în sens singular sau în sens numeric, ci ca referindu-se la unicitatea quiddităţii sau a naturii; despre unitatea numerică se va vorbi mai jos49.</p>
                  <p rend="justify">25. Concluzia 1: între fiinţe, există o natură efectivă50. Aceasta se arată &lt;astfel&gt;: există ceva efectibil, deci există ceva efectiv. Consecventul rezultă din natura corelativelor. Antecedentul se probează &lt;astfel&gt;: în primul rând, deoarece există ceva contingent; aşadar, el poate să existe după ce nu a existat, dar nu de la sine şi nici din nimic, căci, în ambele cazuri, fiinţa ar rezulta din nefiinţă; deci este efectibil de către un altul. Apoi, fiindcă există o natură care să fie mobilă sau mutabilă, căci ei îi poate lipsi vreo perfecţiune care i-ar putea reveni; deci, limita schimbării poate începe şi astfel poate avea loc faptul de a fi efectuat.</p>
                  <p rend="justify">26. În această concluzie şi în unele următoare, aş putea argumenta astfel referitor la act: există o natură eficientă deoarece există una efectuată, fiindcă aceasta din urmă începe să fie, fiind contingenţă şi limită a mişcării. Dar prefer să înfăţişez concluzii şi premise referitoare la posibil. Într-adevăr, fiind permise cele ce se referă la act, sunt permise şi cele ce se referă la posibil, nu şi invers. De asemenea, cele privitoare la act sunt contingente, chiar dacă sunt manifeste, dar cele privitoare la posibil sunt necesare. Primele dintre acestea pot aparţine fiinţei existente, celelalte, fiinţei considerate sub aspectul quiddităţii'1. Existenţa celei quidditative va fi arătată mai jos, aici arătându-i-se eficienţa.</p>
                  <p rend="justify">27. Concluzia 2: Există un anume efectiv prim în sens absolut; aceasta înseamnă că nu este nici efectibil, nici nu este efectiv printr-un altul. Se probează prin prima &lt;concluzie&gt;: există ceva efectiv, fie el A. Dacă este prim, în sensul expus, am şi demonstrat ceea ce urmăream. Dacă nu &lt;este prim&gt;, este ceva efectiv, dar posterior, deoarece fie este produs de un altul, fie produce printr-un altul; dacă se neagă negaţia, se instituie afirmaţia. Fie numit B acest altul, despre care argumentăm ca despre A. Fie vom continua la infinit cu cele efective, oricare dintre ele fiind secund faţă de cel anterior, fie ne oprim la vreunul care să nu aibă anterior. Infinitatea este imposibilă în ordine ascendentă; deci, faptul de a exista ceva prim este necesar, fiindcă ceea ce nu are ceva anterior nu este posterior nici unuia &lt;dintre termenii care acum îi sunt&gt; posteriori: căci concluzia 2 a capitolului al II-lea respinge circularitatea în privinţa cauzelor'2.</p>
                  <p rend="justify">28. Aici se obiectează, deoarece, potrivit celor ce filosofează53, este posibilă infinitatea în ascensiune, precum afirmau aceştia, fără să se instituie circularitatea, cu privire la cele ce generează la infinit, dintre care niciuna nu este primă, ci oricare este secundă. Excluzând această opinie, spun că filosofii nu au instituit o infinitate posibilă în cauzele esenţial ordonate, ci doar în cele accidental &lt;ordonate&gt;, precum rezultă din Avicenna, Metafizica, VI, 5, unde se vorbeşte despre infinitatea indivizilor în specie'4.</p>
                  <p rend="justify">Dar, pentru a arăta ceea ce ne-am propus, expun cauzele &lt;ordonate&gt; esenţial şi cele ordonate accidental. Aici trebuie să ştim că una este a vorbi despre cauzele „prin sine" şi „prin accident" şi altceva a vorbi despre cauzele ordonate prin sine sau esenţial şi cele ordonate accidental. Căci, în primul &lt;caz&gt;, este doar o comparaţie a unuia cu altul, a cauzei faţă de cauzat şi este cauză „prin sine" cea care cauzează potrivit cu propria natură, nu potrivit cu ceva accidental sieşi. În al doilea caz, avem o comparaţie a două cauze între ele, în măsura în care ambele cauzează acelaşi lucru.</p>
                  <p rend="justify">&lt;Cauzele&gt; ordonate prin sine diferă sub trei aspecte de cele ordonate accidental. Prima diferenţă este că, în &lt;ordinea cauzelor&gt; „prin sine", a doua &lt;cauză&gt; depinde de prima în măsura în care cauzează: în &lt;ordinea celor&gt; „prin accident", ea nu &lt;depinde de prima&gt;, chiar dacă depinde de ea ca să existe sau în vreun alt mod. A doua &lt;diferenţă&gt; este aceea că, în &lt;ordinea cauzelor&gt; ordonate prin sine, cauzalitatea este de o altă raţiune şi ordine, deoarece &lt;cauza&gt; superioară este mai perfectă, pe când în &lt;ordinea&gt; accidentală, nu. Această &lt;a doua diferenţă&gt; rezultă din prima; căci nici o cauză nu depinde în mod esenţial, în procesul cauzării, de o cauză care să aibă aceeaşi raţiune, deoarece în cauzarea cuiva este suficientă o singură cauză de un fel. A treia &lt;diferenţă&gt; rezultă din faptul că toate cauzele ordonate prin sine sunt cerute simultan în procesul cauzării; în caz contrar, o cauzalitate prin sine ar fi lipsită de efect; simultaneitatea nu este cerută în ordinea accidentală.</p>
                  <p rend="justify">29. Ceea ce ne-am propus se arată din aceste &lt;diferenţe&gt; astfel: (A) este imposibilă infinitatea celor ordonate esenţial; (B) nici infinitatea celor ordonate accidental nu este posibilă decât dacă ea ar fi fost stabilită în cele esenţial ordonate. Aşadar, în nici un caz nu este posibilă infinitatea în cele esenţial ordonate. (C) Chiar dacă ordinea esenţială este negată, infinitatea este imposibilă; aşadar, în toate cazurile există un efectiv prim în sens absolut. Aici sunt asumate trei propoziţii. Pentru a fi concişi, o vom numi pe prima A, pe a doua B şi pe a treia C.</p>
                  <p rend="justify">Probarea acestora: în primul rând, se demonstrează A: mai întâi, totalitatea cauzelor esenţial ordonate este cauzată; aşadar, &lt;este cauzată&gt; de vreo cauză care nu face parte din această totalitate; căci altfel şi-ar fi sieşi cauză. Totalitatea dependenţilor depinde de ceva care nu face parte din această totalitate. Apoi, infinitatea cauzelor esenţial ordonate ar fi simultană în actul &lt;cau-zării, ceea ce rezultă&gt; din a treia diferenţă de mai sus; &lt;însă&gt; nu susţine nici un filosof această consecinţă. Apoi, în al treilea rând, anteriorul este mai apropiat de principiu &lt;cum rezultă din&gt; Metafizica, V53. Aşadar, unde nu există un început, nu există nici ceva anterior în mod esenţial. Apoi, în al patrulea rând, fiindcă cel superior este mai perfect în procesul cauzării, &lt;ceea ce rezultă&gt; din a doua diferenţă; aşadar, ceva infinit superior este infinit mai perfect şi, astfel, de o perfecţiune infinită în procesul cauzării; aşadar, nu cauzează printr-un altul, deoarece orice de felul acesta cauzează în mod imperfect, fiind dependent în procesul cauzării. În al cincilea rând, pentru că &lt;noţiunea&gt; de efectiv nu conţine în mod necesar nici o imperfecţiune, după cum rezultă clar din concluzia 8 a capitolului al II-lea; aşadar, ea poate să fie în vreo natură fără nici o imperfecţiune. Dar, dacă în niciuna ea nu se găseşte fără dependenţă faţă de un anterior, în niciuna nu este fără imperfecţiune. Aşadar, efectivitatea independentă poate fi în orice natură; aceasta este primă în sens absolut; deci, efectivitatea primă în sens absolut este posibilă. Ajunge &lt;ceea ce am spus&gt; aici, pentru că, mai jos, vom conchide că &lt;această posibilitate&gt; există în realitate. Prin aceste cinci raţiuni rezultă clar A.</p>
                  <p rend="justify">30. Se probează B: dacă este susţinută infinitatea accidentală, este evident că ea nu este simultană, ci doar succesivă – o &lt;cauză&gt; după alta – astfel încât a doua &lt;cauză&gt;, chiar dacă depinde în vreun fel de cea anterioară, nu depinde totuşi de aceasta în cauzalitatea sa. Căci &lt;al doilea&gt; poate cauza chiar dacă &lt;anteriorul&gt; nu există, aşa cum fiul poate procrea fie că tatăl său este mort, fie că este viu. O astfel de infinitate succesivă nu este posibilă decât dacă întreaga succesiune şi părţile sale ar depinde de vreo natură infinită ca durată. Căci nici o schimbare a formei nu este perpetuă decât prin puterea unuia permanent, care să nu facă parte din succesiune, deoarece toate cele ce sunt în succesiune au aceeaşi raţiune. De fapt, &lt;acest permanent&gt; este ceva anterior în mod esenţial, deoarece orice &lt;element&gt; al succesiunii depinde de el şi aceasta într-o altă ordine decât &lt;dependenţa&gt; faţă de cauza proximă, care este ceva ce aparţine succesiunii. Deci, rezultă B.</p>
                  <p rend="justify">31. Se probează C: din prima &lt;concluzie, rezultă&gt; că există o natură primă care să fie efectivă; dacă se neagă ordinea esenţială a celor efective, atunci &lt;această natură&gt; nu cauzează prin puterea sa în nimeni altul; şi, chiar dacă &lt;această natură&gt; este instituită ca fiind cauzată în vreun singular, totuşi în altul nu este cauzată, aceasta fiind ceea ce vrem să demonstrăm despre natura primă. Deoarece, dacă noi considerăm că &lt;natura efectivă&gt; este cauzată în orice &lt;individual&gt;, aceasta presupune deja o contradicţie, fiindcă s-a negat ordinea esenţială; deoarece nici o natură nu poate fi considerată cauzată în orice &lt;lucru&gt;, astfel încât să fie o ordine accidentală sub ea, fără &lt;să existe&gt; o ordine esenţială faţă de o altă natură, cum rezultă din B.</p>
                  <p rend="justify">32. Concluzia 3- Primul efectiv este absolut incau-zabil, deoarece este neefectibil şi efectiv în mod independent. Aceasta rezultă din a doua &lt;concluzie&gt;: Dacă ar fi efectibil de către un altul sau dacă ar fi cauzativ prin puterea altuia, &lt;ar rezulta&gt; fie o regresie la infinit, fie o circularitate, fie &lt;regresia&gt; s-ar opri la ceva neefectibil şi efectiv în mod independent; spun că acesta &lt;din urmă&gt; este primul şi este evident că un altul nu este prim, potrivit cu cele admise de tine.</p>
                  <p rend="justify">Mai mult, se conchide: dacă primul este neefectibil, este incauzabil, deoarece nu este finibil – &lt;cum rezultă&gt; din concluzia 5 din capitolul al II-lea; nici nu este materiabil – &lt;cum rezultă&gt; din concluzia 6 a aceluiaşi capitol; nici nu este formabil, &lt;cum rezultă&gt; din concluzia 7 a aceluiaşi capitol, nici nu &lt;poate fi cauzat&gt; de formă şi materie simultan, &lt;cum rezultă&gt; din concluzia 8 a aceluiaşi capitol.</p>
                  <p rend="justify">—  Concluzia 4: Efectivul absolut prim este existent în act şi orice natură actual existentă este în acest mod efectivă. Se probează: cel a cărui raţiune este incompatibilă cu &lt;faptul&gt; de a putea fi printr-un altul, dacă poate fi, atunci poate fi de la sine. Raţiunea primului efectiv este absolut incompatibilă cu &lt;faptul&gt; de a fi printr-un altul. Într-adevăr, în a cincea demonstraţie a lui A, care părea mai puţin conclusivă, se arată aceasta. Se poate considera că celelalte &lt;patru probe se referă&gt; la existenţă şi, &lt;astfel&gt;, se referă la cele contingente, dar totuşi manifeste; sau la natură, quidditate şi posibilitate, iar atunci rezultă din &lt;premisele&gt; necesare; aşadar, un eficient absolut prim poate fi de la sine. Ceea ce nu este de la sine nu poate fi de la sine, deoarece, în acest caz, nefiinţa ar face ca ceva să fie, ceea ce este imposibil; ba mai mult, atunci acela s-ar cauza pe sine şi astfel nu ar fi deloc incauzabil. Această a patra concluzie se poate enunţa şi în alt mod, deoarece este nepotrivit ca universului să îi lipsească supremul grad posibil al fiinţei.</p>
                  <p rend="justify">Lângă această a patra &lt;concluzie&gt;, reţine corolarul următor: primul efectiv nu este doar ceva ce e anterior celorlalte &lt;lucruri&gt;, ci este contradictoriu ca ceva să îi fie anterior; astfel, în măsura în care este prim, există. Se probează ca şi a patra &lt;concluzie&gt;: căci raţiunea &lt;primului efectiv&gt; include în cel mai înalt grad incau-zabilitatea; aşadar, dacă poate fi, deoarece nu este contradictoriu entităţii &lt;sale&gt;, poate fi de la sine şi astfel este de la sine.</p>
                  <p rend="justify">34. Concluzia 5: &lt;Acest&gt; incauzabil este o fiinţă necesară de la sine. Se demonstrează: deoarece, excluzând orice cauză diferită de sine, intrinsecă sau extrinsecă în raport cu existenţa sa, este imposibil să nu existe de la sine.</p>
                  <p rend="justify">Argument: nimic nu poate să fie decât dacă ceva poate fi incomposibil acestuia în mod pozitiv sau privativ, deoarece cel puţin unul din două contradictorii este întotdeauna adevărat. &lt;însă&gt; nimic incomposibil cu ceva incauzabil nu poate – în mod pozitiv sau privativ – să fie, căci ar fi sau de la sine, sau printr-un altul. Nu în primul mod, deoarece atunci ar fi astfel de la sine – &lt;aşa cum rezultă&gt; din &lt;concluzia&gt; 4 – şi astfel incomposibilele ar exista simultan. Şi, din acelaşi motiv, niciunul nu ar exista, deoarece eşti de acord că printr-un incomposibil, cel incauzabil nu este şi astfel rezultă că nici invers. Nici în al doilea mod, deoarece nici un cauzat nu are fiinţa mai intensă sau mai puternică de la o cauză decât o are cel incauzabil de la sine, pentru că cel cauzat depinde în privinţa existenţei, &lt;iar&gt; incauzabilul nu (ba chiar posibilitatea de a fi a celui cauzabil nu implică în mod necesar fiinţa în act a acestuia). Nimic însă incomposibil cu &lt;ceva ce este&gt; deja al fiinţei nu poate fi &lt;produs&gt; de o cauză, decât dacă primeşte o fiinţă mai intensă sau mai puternică decât aceea a incomposibilului său.</p>
                  <p rend="justify">35. Concluzia 6: Necesitatea de a fi de la sine convine doar unei singure naturi. Se argumentează astfel: dacă două naturi pot fi de la sine fiinţe necesare, necesitatea existenţei le este comună; aşadar, &lt;există&gt; o entitate quidditativă potrivit cu care au &lt;ceva&gt; comun, de la care se primeşte &lt;ceva&gt; ca un gen al ambelor; pe lângă aceasta, se disting prin ultimele lor formalităţi actuale.</p>
                  <p rend="justify">De aici urmează două &lt;consecinţe&gt; incomposibile. Prima: fiecare dintre acestea două vor fi mai întâi necesare prin natura comună, care este mai puţin actuală şi nu prin natura care le distinge, care este mai actuală, deoarece, dacă ar fi necesare în mod formal şi prin aceasta &lt;din urmă&gt;, atunci ar fi de două ori necesare, pentru că natura care le distinge nu include în mod formal natura cauză, aşa cum nici diferenţa &lt;nu include&gt; genul. Pare imposibil ca ceva să fie necesar în primul rând printr-o actualitate mai mică şi prin actualitatea mai mare să nu fie nici în primul rând nici prin sine ceva necesar. A doua &lt;consecinţă incomposibilă&gt;: este imposibil ca, prin natura comună prin care fiecare &lt;dintre 83 aceştia doi&gt; este considerat a fi mai întâi necesar, niciunul să nu fie necesar, deoarece niciunul nu este în mod suficient prin acea natură. Căci orice natură este ceea ce este prin ultimul &lt;său element&gt; formal. Însă, excluzând orice altceva, ceva este în act chiar prin cel prin care este necesar.</p>
                  <p rend="justify">Dacă spui că natura comună este suficientă pentru existenţă37, fără naturile distinctive, &lt;atunci răspund&gt;: natura comună este de la sine actuală şi indistinctă şi, în consecinţă, de nedistins, deoarece, dacă fiinţa necesară există deja, nu &lt;mai&gt; este în potenţa faptului de a exista în mod absolut; fiinţa genului în specie este o fiinţă absolută faţă de specie.</p>
                  <p rend="justify">Apoi: două naturi aflate sub acelaşi &lt;gen&gt; comun nu au grad egal. Se probează prin &lt;referirea la&gt; diferitele diviziuni ale unui gen: dacă sunt inegale, fiinţa unuia va fi mai perfectă ca fiinţa altuia; &lt;dar&gt; nimic nu este mai perfect decât cel necesar de la sine.</p>
                  <p rend="justify">36. La fel: dacă două naturi ar fi necesare de la sine, nu ar avea nici o dependenţă reciprocă în privinţa existenţei, deci nu ar avea nici vreo ordine esenţială. Aşadar, una dintre acestea nu ar fi din acest univers, deoarece nimic nu există în univers fără o ordine esenţială între fiinţe, deoarece unitatea universului rezidă în ordinea părţilor &lt;sale&gt;.</p>
                  <p rend="justify">Aici se obiectează: deoarece fiecare are o ordine de eminenţă faţă de părţile universului, aceasta ajunge pentru ca unitatea să existe. &lt;Argument&gt; contra:</p>
                  <p rend="justify">Cele două nu sunt ordonate între ele deoarece o natură mai eminentă are o fiinţă mai perfectă; &lt;nu există&gt; nimic mai perfect decât cel ce există în mod necesar de la sine. Una dintre acestea nu are nici o ordine faţă de părţile universului, pentru că un singur univers are o singură ordine, &lt;iar&gt; o ordine unică are doar &lt;un singur termen&gt; prim. Probă: dacă se consideră că sunt două naturi prime, natura proximă faţă de prima nu ar avea o unică ordine sau o unică dependenţă, ci două, aşa cum doi sunt termenii la care se raportează; la fel şi în privinţa oricărei naturi inferioare; aşadar, în întregul univers ar fi astfel două ordini şi, deci, două universuri, sau va exista o ordine doar faţă de o fiinţă necesară, iar faţă de cealaltă nu va exista nimic.</p>
                  <p rend="justify">37. Totuşi, procedând în mod raţional, deoarece nu pare că trebuie admis ceva în univers decât dacă apare vreo necesitate a lui şi dacă fiinţa lui este manifestată de o anumită ordine raportată la alte fiinţe care există în chip manifest, deoarece cele multiple nu trebuie admise fără necesitate – &lt;cum rezultă din&gt; Fizica, P8 – se arată că fiinţa necesară este în univers &lt;pornind&gt; de la ceea ce este incauzabil, care &lt;este dedus&gt; de la primul cau-zant, acesta &lt;din urmă fiind dedus&gt; de la cele cauzate. Nu apare de la cele cauzate nici o necesitate de a considera mai multe naturi prime cauzante; ba chiar e imposibil, cum se va arăta mai jos în concluzia 15 a acestui &lt;capitol&gt; al IlI-lea; aşadar, nu este necesar să considerăm &lt;că există&gt; mai multe &lt;lucruri&gt; incauzate în privinţa naturii şi nici &lt;că sunt mai multe&gt; necesare; aşadar, în mod raţional, nu le admitem.</p>
                  <p rend="justify">38. Lângă primele patru concluzii ale acestui capitol despre ceea ce este efectiv, expun &lt;alte&gt; patru similare despre cauza finală care vor fi demonstrate în mod asemănător. Prima este:</p>
                  <p rend="justify">Concluzia 7: Există o anumită natură între fiinţe care să fie finitivă^. Se demonstrează: ceva este finibil. Probă: ceva este efectibil, &lt;cum rezultă&gt; din demonstrarea concluziei 1 a acestui capitol, deci este şi finibil. Consecinţa rezultă din concluzia 4 a capitolului al II-lea. Ea este mai clară în privinţa ordinii esenţiale – din concluzia 16 a capitolului al II-lea – decât a fost despre efectiv.</p>
                  <p rend="justify">Concluzia 8: Un anume finitiv este absolut prim; adică, nu este nici ordonabil faţă de un altul şi nici nu este născut, prin puterea altuia, pentru a finaliza alte &lt;lucruri&gt;. Se demonstrează prin cinci probe similare cu cele aduse în favoarea concluziei 2 a acestui capitol.</p>
                  <p rend="justify">Concluzia 9: Primul finitiv este incauzabil. Se demonstrează: fiindcă este infinibil; altfel nu ar fi primul; aşadar, este inefectibil – &lt;cum rezultă&gt; din concluzia 4 a capitolului al II-lea şi din ce s-a expus mai sus în demonstrarea concluziei 3 a acestui capitol.</p>
                  <p rend="justify">Concluzia 10: Primul finitiv este existent în act şi acest primat aparţine unei naturi existente în act. Se demonstrează ca şi concluzia 4 a capitolului al III-lea. Corolar: este astfel prim încât este imposibil ca ceva să îi fie anterior. Se demonstrează ca şi corolarul amintitei concluzii 4.</p>
                  <p rend="justify">—  Fiind deja expuse patru concluzii despre fiecare ordine de cauzalitate extrinsecă, prezint patru &lt;concluzii&gt; asemănătoare despre ordinea de eminenţă. Prima este:</p>
                  <p rend="justify">Concluzia 11: între naturile fiinţelor, una anume excelează. Se demonstrează &lt;prin faptul că&gt; una este finită60 – din concluzia 7 a acestui capitol; deci este şi depăşită &lt;în perfecţiune&gt; – din concluzia 16 a capitolului 2.</p>
                  <p rend="justify">Concluzia 12: O anumită natură eminentă este absolut primă în privinţa perfecţiunii. Este un fapt evident, &lt;având&gt; o ordine esenţială: potrivit &lt;sentinţei lui&gt; Aristotel din Metafizica, VIII61, formele sunt ca numerele. În această ordine stabilim o limită; se demonstrează prin cele cinci probe ale concluziei 2.</p>
                  <p rend="justify">Concluzia 13: Natura supremă este incauzabilă. Se demonstrează: este infinibilă – din concluzia 16 a capitolului al Il-lea; deci este inefectibilă – din concluzia 4 a aceluiaşi capitol; şi celelalte, ca mai sus, în demonstrarea concluziei 3 a acestui capitol. De asemenea, faptul că natura supremă nu poate fi produsă este demonstrat din B, în demonstrarea concluziei 2 din acest capitol; căci orice efectibil are o cauză esenţial ordonată.</p>
                  <p rend="justify">Concluzia 14: Natura supremă este ceva existent în act. Se demonstrează ca şi concluzia 4 din acest capitol.</p>
                  <p rend="justify">Corolar: este contradictoriu ca ceva să fie mai perfect sau să îi fie superior; se demonstrează ca şi corolarul &lt;concluziei&gt; 4, expusă mai înainte.</p>
                  <p rend="justify">40. Concluzia 15: în una şi aceeaşi natură existentă în act se găseşte triplul primat în tripla ordine esenţială expusă anterior şi anume a eficienţei, a finalităţii şi a eminenţei. Această concluzie 15 este rodul acestui capitol. Din cele arătate, rezultă în mod evident: dacă &lt;faptul de&gt; a fi necesar de la sine aparţine unei singure naturi -din concluzia 6 a acestui capitol – şi &lt;dacă&gt; orice primat din cele trei expuse se află în ceva anume, atunci acest ceva este fiinţa necesară de la sine – din &lt;concluziile&gt; 5 şi 3 despre primul primat, din concluziile 5 şi 9 despre al doilea primat şi din &lt;concluziile&gt; 5 şi 13 despre al treilea primat -; aşadar, oricare primat expus se află într-o unică natură. Dacă un &lt;primat&gt; aparţine acestei naturi, atunci şi celelalte; deoarece fiecare se află în act într-o anumită natură – din &lt;concluziile&gt; 4, 10 şi 14 – şi nu în altă sau altă natură; aşadar, se află în aceeaşi &lt;natură&gt;. Minora se demonstrează prin faptul că, în caz contrar, mai multe naturi ar fi necesar existente – &lt;cum rezultă&gt; din a doua &lt;propoziţie&gt; a argumentului tocmai expus.</p>
                  <p rend="justify">De asemenea: ceea ce urmărim se demonstrează prin incauzabil, deoarece doar acesta este prim; oricare menţionat este incauzabil; de aceea etc. Majora se demonstrează &lt;prin&gt;: cum să fie de la sine ceva multiplu?</p>
                  <p rend="justify">41. Această concluzie este foarte cuprinzătoare; căci conţine &lt;alte&gt; şase virtuale, trei despre unitatea naturii, în care se află expuse fiecare dintre modalităţile de a fi prim şi trei despre identitatea naturii prime &lt;dintr-o ordine&gt; cu natura primă &lt;dintr-o altă ordine&gt;, prin compararea reciprocă a termenilor primi2. Şi această &lt;concluzie&gt; cuprinzătoare a fost expusă doar prin şase &lt;concluzii&gt;, ca şi cum ar fi fost expusă printr-o premisă majoră. Este mai bine să fie redate &lt;premisele&gt; majore proprii ale celor şase concluzii prezentate, dacă acestea pot fi găsite.</p>
                  <p rend="justify">42. Pentru a fi arătate primele două concluzii, le pun înainte o concluzie:</p>
                  <p rend="justify">Concluzia 16: Este imposibil ca acelaşi lucru să depindă în mod esenţial de două lucruri, dacă dependenţa sa este determinată total de fiecare dintre acestea. Aceasta se demonstrează &lt;astfel&gt;: aşa cum, dacă o cauză totală cauzează într-un gen cauzal anume, este imposibil ca o altă &lt;cauză&gt; să îl cauzeze pe acelaşi lucru în acelaşi gen &lt;cauzal&gt;, căci atunci acelaşi lucru ar fi cauzat de două ori sau niciuna nu ar fi o cauză totală – în mod similar, această &lt;cauză totală&gt; ar cauza, căci dacă ea nu ar cauza, nu ar mai exista deloc &lt;un&gt; cauzat – ceea ce este absurd. Astfel, este imposibil ca acelaşi lucru să depindă de două lucruri, oricare ar fi felul dependenţei, &lt;dacă&gt; unul dintre ele determină întreaga lui dependenţă. Căci dacă depinde şi de celălalt, primul nu îi determină în mod suficient &lt;dependenţa&gt;. Atunci, în mod similar, ar exista potrivit cu aceeaşi ordine de a fi, chiar dacă ar depinde de ceva care nu există. Aceasta este opusă noţiunii dependenţei, &lt;şi anume, faptul&gt; de a înţelege că, cu toate acestea, ar exista potrivit aceleiaşi ordini.</p>
                  <p rend="justify">—  Fiind demonstrată această concluzie, expun acum primele &lt;concluzii&gt; incluse împreună în &lt;concluzia&gt; 15:</p>
                  <p rend="justify">Concluzia 17: Oricare primat al unei cauze extrinseci de o singură raţiune se găseşte într-o singură natură. Se demonstrează: deoarece, dacă un astfel de primat s-ar afla în mai multe &lt;naturi, atunci faptul de a fi prim&gt; s-ar raporta fie la aceleaşi &lt;lucruri&gt; posterioare, fie la altele. Prima &lt;posibilitate&gt; nu este valabilă – &lt;cum rezultă&gt; din concluzia 16 tocmai expusă —, căci, în mod similar, în orice &lt;lucru&gt; posterior ar fi două dependenţe de aceeaşi raţiune, deoarece faţă de două lucruri prime nu se verifică o singură dependenţă. Consecinţa nu convine. Nici a doua &lt;posibilitate&gt; nu poate fi admisă, deoarece, dacă un lucru &lt;este prim şi faţă de&gt; o altă serie, atunci s-ar forma un alt univers, deoarece nici acele şi nici aceste fiinţe nu vor fi ordonate între ele şi nici faţă de un acelaşi &lt;lucru&gt;. Fără unitatea ordinii, nu există unitate a universului. Şi Aristotel consideră că principala bunătate a universului constă în însăşi unicitatea scopului. Şi deoarece există o singură ordine faţă de un singur suprem, îmi este suficient să vorbesc despre un singur univers şi nu să îmi închipui altul, despre care nu am nici o raţiune, ci dimpotrivă.</p>
                  <p rend="justify">44. La fel: sunt adăugate unele probe plauzibile. Urcând în ordinea esenţială, mergem spre unitate şi scădere &lt;numerică&gt;; aşadar, ne oprim la unul.</p>
                  <p rend="justify">La fel: cauzalitatea unei cauze superioare se întinde asupra mai multora; de aceea, cu cât se merge mai sus, &lt;cu atât&gt; sunt suficiente mai puţine; deci şi celelalte. Această &lt;probă&gt; o clarifică pe cea proximă.</p>
                  <p rend="justify">La fel: despre primul eminent pare evident, deoarece, dacă este imposibil ca două naturi să fie ordonate astfel încât una să nu o depăşească pe cealaltă &lt;în perfec-ţiune&gt; – deoarece în privinţa aceasta seamănă cu numerele – este cu mult mai imposibil ca două &lt;esenţe&gt; să aibă acelaşi grad prim.</p>
                  <p rend="justify">La fel în privinţa scopului: atunci, nici un scop nu ar putea de la sine să confere nimănui repaus64; deoarece aceasta este de neînţeles, reiese ca mai sus.</p>
                  <p rend="justify">De asemenea: altfel, nici o natură nu ar conţine virtual perfecţiunea unei alte naturi; aceasta nu este inteligibilă fără să ne contrazicem, deoarece &lt;ar rezulta&gt; că nici &lt;o natură&gt; nu ar fi cea mai perfectă.</p>
                  <p rend="justify">45. Alte trei concluzii au şi demonstraţii speciale. Căci:</p>
                  <p rend="justify">Concluzia 18: Primul efectiv este cel mai actual, deoarece conţine virtual orice actualitate posibilă. Primul scop este cel mai bun, conţinând virtual orice bunătate posibilă. Primul eminent este cel mai perfect, conţinând în mod eminent orice perfecţiune posibilă.</p>
                  <p rend="justify">Acestea trei nu pot fi separate, deoarece, dacă unul ar fi într-o natură, iar altul în altă &lt;natură&gt;, nu s-ar putea stabili care dintre &lt;aceste naturi&gt; este mai perfectă în mod absolut. De aceea, aceste trei întâietăţi par a reda trei raţiuni ale celei mai mari bunătăţi, necesar concurente şi anume cea mai mare comunicabilitate, cea mai mare capacitate de a fi iubit, cea mai mare integritate sau totalitate, căci bun şi perfect este acelaşi lucru – Metafizica, V65- iar perfect şi întreg, la fel – Fizica, III66. Despre bine rezultă însă, din Etica, I67, că este dezirabil şi că este difuziv, din Avicenna, Metafizica, VI68. Nimic însă nu difuzează ceva în mod perfect, decât dacă difuzează din generozitate, ceea ce este adevărat despre binele suprem, deoarece nu aşteaptă nici o răsplată din faptul că difuzează ceea ce este propriu generozităţii &lt;sale&gt; -după Avicenna, aceeaşi carte, capitolul 569.</p>
                  <p rend="justify">46. Concluzia 19: O unică natură existentă este primă în întreita ordine anterior expusă faţă de oricare altă natură, astfel încât oricare alta este astfel posterioară faţă de aceea primă într-un triplu mod. Un nesocotit ar putea să spună, acceptând &lt;concluzia&gt; 15, că, pe lângă acea primă natură, sunt multe alte naturi, chiar dacă nu prime, asemenea ei, dar nici posterioare primei &lt;naturi&gt; potrivit vreunei ordini dintre cele expuse. Sau &lt;măcar&gt; nu potrivit cu oricare, ci doar cu &lt;ordinea&gt; de eminenţă sau şi cu cea de eminenţă şi cu cea privind scopul. Dar nu &lt;şi potrivit ordinii&gt; de eficienţă, aşa cum unii spun că Aristotel a fost de părere în privinţa inteligenţelor posterioare primei &lt;inteligenţe&gt; şi, probabil, &lt;cum a fost de părere&gt; cu privire la materia primă. Această &lt;opinie&gt;, chiar dacă poate fi respinsă ca falsă din ceea ce s-a spus &lt;deja&gt;, totuşi este util să fie lămurită.</p>
                  <p rend="justify">Mai întâi este respinsă de &lt;concluzia&gt; 6, deoarece, &lt;dacă faptul de&gt; a fi necesar de la sine aparţine unei singure naturi şi tot ceea ce nu este posterior în oricare dintre cele trei ordini există în mod necesar de la sine, atunci &lt;numai&gt; o singură natură nu este posterioară după nici o posterioritate; aşadar, oricare altă &lt;natură&gt; este posterioară într-un triplu mod. A doua propoziţie a acestui argument este evidentă din concluziile 3, 9 şi 13 ale acestui capitol şi adaugă oricăreia &lt;dintre acestea concluzia&gt; 6 a acestui capitol.</p>
                  <p rend="justify">47. În al doilea rând, se demonstrează într-un mod special: ceea ce nu este scop şi nu este nici &lt;ordonat&gt; spre vreun scop este în zadar. &lt;Dar&gt; între fiinţe nimic nu este în zadar; aşadar, orice natură diferită de primul scop este &lt;ordonată spre&gt; un scop, iar dacă este &lt;ordo-nată&gt; spre unul, este &lt;ordonată spre&gt; primul &lt;scop&gt; &lt;cum rezultă&gt; din concluzia 3 a acestui capitol.</p>
                  <p rend="justify">Similar şi în privinţa eminentului: ceea ce nu este nici suprem, nici depăşit &lt;în perfecţiune&gt; de altcineva, nu are nici un grad &lt;de perfecţiune&gt;. Astfel, el nu este nimic; aşadar, tot ceea ce nu este suprem este depăşit &lt;în perfecţiune&gt; de un altul; deci şi de cel suprem -&lt;cum reiese din concluzia&gt; 3 a acestui capitol.</p>
                  <p rend="justify">Din acestea se arată despre eficienţă ceea ce a fost negat: orice lucru este fie scopul prim, fie finit – &lt;cum s-a arătat&gt; mai sus; deci este fie primul eficient, fie este un efectuat, căci membrii acestei disjuncţii se convertesc cu membrii celeilalte. În privinţa posteriorităţii, aceasta rezultă din &lt;concluziile&gt; 4 şi 5 ale capitolului al Il-lea, &lt;iar&gt; despre cel prim, aceasta rezultă din ceea ce tocmai s-a spus.</p>
                  <p rend="justify">Similar este prin eminenţă: dacă orice &lt;fiinţă&gt; este fie supremă, fie depăşită &lt;în perfecţiune&gt; de cea supremă, ea este fie primul eficient, fie un produs, deoarece şi aceşti membri se convertesc – &lt;cum rezultă&gt; din penultima şi ultima &lt;concluzie&gt; a capitolului al Il-lea şi din &lt;concluzia&gt; 15 a acestui capitol.</p>
                  <p rend="justify">Căci situaţia unei fiinţe care nu are nici o ordine este foarte iraţională, precum s-a arătat în a doua probă a &lt;concluziei&gt; 6 şi în probarea &lt;concluziei&gt; 17 a acestui &lt;capitol&gt;.</p>
                  <p rend="justify">48. Într-adevăr, Doamne, cu înţelepciune le-ai făcut pe toate după o anumită ordine, astfel încât orice intelect raţional să vadă că întreaga fiinţă este ordonată. De aceea, a fost absurd din partea unora care încearcă să filoso-feze70 să considere că există ceva în afara ordinii. Dar din &lt;propoziţia&gt; universală „orice fiinţă este ordonată" urmează că nu orice fiinţă este posterioară şi nu orice fiinţă este anterioară, deoarece, în caz contrar, fie unul şi acelaşi &lt;lucru&gt; ar fi ordonat faţă de sine, fie s-ar institui 105 o circularitate în cadrul ordinii. Există deci o anumită fiinţă anterioară &lt;altora&gt; şi neposterioară &lt;nimănui&gt;, fiind astfel prima; şi o fiinţă posterioară &lt;altora&gt; şi neanterioara &lt;nimănui&gt;; însă nu există nimeni care să nu fie nici anterior, nici posterior. Tu eşti unicul prim, iar oricare altul în afară de tine îţi este posterior, aşa cum, după putinţă, am arătat-o în tripla ordine.</p>
               </div>
               <div type="div3">
                  <head>Capitolul IV.</head>
                  <p rend="justify">Despre simplitatea, infinitatea şi intelectualitatea fiinţei prime 49. Doamne Dumnezeul nostru, dacă îmi îngădui, aş vrea să arăt perfecţiunile despre care nu mă îndoiesc că se află în natura ta unică şi cu adevărat primă. Cred că tu eşti simplu, infinit, înţelept şi înzestrat cu voinţă; şi, deoarece nu vreau să ajung la o demonstraţie circulară, expun anumite lucruri despre simplitate care pot fi demonstrate mai întâi. Alte aspecte legate de simplitate vor fi amânate până ce vor putea fi demonstrate71.</p>
                  <p rend="justify">50. Aşadar, trebuie expusă prima concluzie a acestui al IV-lea capitol:</p>
                  <p rend="justify">Concluzia 1: Natura primă este simplă în sine. Am spus „în sine", deoarece mă refer aici doar la simplitatea esenţială, care exclude cu desăvârşire orice compunere în privinţa esenţei. Aceasta se demonstrează astfel: prima natură nu este cauzată &lt;aşa cum rezultă&gt; din concluzia 3 a capitolului al III-lea; aşadar, nu are ca părţi esenţiale materia şi forma. Apoi, nici nu are perfecţiuni diverse, Care să fie distincte în vreun fel real, din care să poată deriva noţiunea de gen şi de diferenţă72. Se demonstrează din prima probă a concluziei 6 a capitolului al III-lea: fiind ori prin vreuna dintre aceste &lt;perfecţiuni&gt;, potrivit cu propria raţiune, întregul ar fi în primul rând o fiinţă necesară, iar prin cealaltă nici în primul rând şi nici prin sine – şi atunci, de vreme ce cealaltă ar fi inclusă esenţial în întreg, întregul nu va fi o fiinţă necesară, deoarece include în mod formal &lt;ceva&gt; necesar; ori, dacă prin fiecare perfecţiune întregul ar fi în primul rând o fiinţă necesară, ar fi de două ori o fiinţă necesară şi ar avea în primul rând două fiinţe, dintre care niciuna nu ar include-o pe cealaltă. În mod similar, una nu ar fi cealaltă, deoarece acestea nu ar forma un întreg dacă fiecare în primul rând ar face ca fiinţa să fie necesară. Căci fiecare ar fi ultima actualitate şi atunci, ori nimic identic nu ar rezulta din acestea, ori nu ar fi nici o diferenţă între ele şi astfel nu ar fi două.</p>
                  <p rend="justify">Corolar: Prima natură nu este &lt;cuprinsă&gt; într-un gen, &lt;cum&gt; rezultă din cele &lt;de mai sus&gt;. Se şi demonstrează că: o natură &lt;cuprinsă&gt; într-un gen se exprimă total prin definiţia în care genul şi diferenţa nu se referă în întregime la acelaşi lucru, pentru a nu fi o repetiţie. Opusul se descoperă în ceva simplu în acest sens.</p>
                  <p rend="justify">51. Aici se obiectează: dacă din două lucruri care există în ceva identic, fiinţa necesară ar putea fi doar a unuia şi astfel celălalt să nu fie necesar – altfel ar fi de două ori o fiinţă necesară – ar rezulta că nici o distincţie în baza vreunei raţiuni formale nu ar putea fi instituită în fiinţa necesară; aşadar, nici în persoana divină &lt;nu ar putea fi presupuse&gt; esenţa şi relaţia. Consecventul este fals şi, prin urmare, prima probă este greşită. Similar se argumentează şi împotriva celui de-al doilea &lt;argu-ment&gt;: deoarece sau fiecare dintre acestea două ar fi ultima actualitate &lt;a întregului&gt;, sau unul dintre ele nu este necesar.</p>
                  <p rend="justify">Răspund: dacă orice lucruri distincte după raţiuni formale pot fi compuse ca act şi potentă sau ca două &lt;lucruri&gt; care să actualizeze unul singur, atunci, dacă unul este infinit, poate să îl includă prin identitate pe celălalt şi chiar îl include; altfel, infinitul ar putea fi compus, ceea ce este respins de concluzia 9 a acestui capitol. Dacă însă ar fi finit73, nu îl include prin identitate pe cel care este în primul rând divers, potrivit cu raţiunea sa formală, deoarece un asemenea finit poate să se desăvârşească cu acela sau poate fi compus cu el.</p>
                  <p rend="justify">Deci, instituind fiinţa necesară ca având două realităţi dintre care niciuna nu ar conţine-o pe cealaltă (ceea ce presupune compunerea), rezultă că fie una dintre cele două nu ar fi necesară nici în mod formal, nici prin identitate, fie întregul ar fi de două ori necesar; şi astfel, ambele probe rezistă &lt;obiecţiilor&gt;.</p>
                  <p rend="justify">Obiecţiile despre persoana divină sunt nule, fiindcă cele două realităţi nu se compun, ci una este cealaltă.</p>
                  <p rend="justify">Prin identitate, deoarece una este infinită. Dacă obiectezi: „Asta urmăresc să spun, că este un compus şi că sunt două realităţi în fiinţa necesară, dar una dintre ele este infinită", &lt;atunci&gt; te contrazici de două ori: mai întâi, pentru că infinitul nu poate fi compus ca o parte cu cealaltă realitate, deoarece partea este mai mică decât întregul; în al doilea rând, deoarece, dacă institui un compus, nici o realitate nu este alta prin identitate; şi atunci funcţionează ambele probe.</p>
                  <p rend="justify">52. Concluzia 2: Tot ce este intrinsec naturii supreme este astfel în cel mai înalt grad. Se demonstrează: deoarece, &lt;cum am văzut&gt; din &lt;concluzia&gt; anterioară, &lt;tot ce este intrinsec naturii supreme&gt; este în întregime identic acestei naturi, datorită simplităţii ei; deci, aşa cum acea natură este natură în sens suprem, tot aşa şi &lt;ceea ce este intrinseo este astfel în sens suprem, fiind identic &lt;acelei naturi&gt;; altfel, dacă &lt;ceea ce este intrinsec naturii supreme&gt; poate fi conceput ca depăşit &lt;în per-fecţiune&gt; în privinţa entităţii sale, atunci şi acea natură ar putea fi concepută ca depăşită &lt;în perfecţiune&gt; în privinţa entităţii sale, care este aceeaşi cu entitatea celui &lt;intrinsec&gt;.</p>
                  <p rend="justify">53. Concluzia 3- Orice perfecţiune absolută şi în cel mai înalt grad se găseşte în mod necesar în natura supremă. O perfecţiune absolută se numeşte aceea care, în orice &lt;lucru s-ar afla&gt;, este mai bună decât dacă ea nu ar fi74.</p>
                  <p rend="justify">Această descriere pare fără valoare, deoarece, dacă este înţeleasă aşa cum este în sine, în privinţa afirmaţiei şi negaţiei, atunci afirmaţia nu este mai bună decât negaţia sa -în sine şi în orice lucru, dacă poate fi în el. Dacă însă nu este înţeleasă doar în sine şi în orice &lt;lucru&gt; în care poate fi, ci în absolut orice, &lt;descrierea&gt; este falsă: înţelepciunea nu este mai bună în câine, deoarece nimic bun nu este în ceva în care este contradictoriu să fie.</p>
                  <p rend="justify">Răspund: definiţia este faimoasă73. Se explică astfel: „mai bună decât dacă ea nu este" înseamnă &lt;mai bună&gt; decât orice &lt;perfecţiune&gt; pozitivă incomposibilă, în care se include „ceea ce ea nu este". Spun că astfel este mai bună „în oricine" – nu pentru oricine, ci „în oricine" -atât cât este de la sine, deoarece este mai bună decât incomposibilul său, din cauza căruia nu poate exista într-un &lt;subiect&gt;. Aşadar, pe scurt, se spune: o perfecţiune în sens absolut este în sens absolut şi cu totul mai bună decât orice incomposibil &lt;cu ea&gt;; şi astfel se explică expresia „&lt;mai bună&gt; în orice lucru decât dacă nu este" în sensul de orice care nu este ea.</p>
                  <p rend="justify">Nu mă mai ocup în alt fel de această definiţie. O accept pe prima care este clară. Şi trebuie să se înţeleagă despre incomposibilitate potrivit cu predicaţia denominativă, căci despre ea se vorbeşte în sens comun.</p>
                  <p rend="justify">54. Demonstrez a treia concluzie înţeleasă astfel: o perfecţiune în sens absolut are faţă de orice incomposibil o ordine potrivit cu nobleţea, nu &lt;o ordine&gt; a celui depăşit &lt;în perfecţiune&gt; – prin definiţie – ci &lt;o ordine&gt; a eminentului; aşadar, sau este incomposibilă cu natura supremă şi astfel o depăşeşte, sau este composibilă şi astfel poate să fie în ea şi chiar în cel mai înalt grad, deoarece poate fi composibilă cu &lt;natura supremă&gt; doar dacă poate fi composibilă cu cineva. Se găseşte în &lt;natura supremă&gt;, aşa cum este composibilă cu aceasta, însă nu se găseşte &lt;în această natură&gt; ca un accident contingent; aşadar, &lt;se găseşte în ea&gt; fie ca identic al ei sau cel puţin ca o determinaţie proprie ei. Am demonstrat ceea ce ne-am propus: că &lt;perfecţiunea&gt; se găseşte în mod necesar &lt;în natura supremă&gt;.</p>
                  <p rend="justify">Demonstrez însă că nu se găseşte &lt;în natura opusă&gt; în mod contingent ca un accident prin accident: orice perfecţiune căreia nu îi repugnă necesitatea, este deţinută în mod mai perfect de cel care o are în mod necesar decât de cel &lt;ce o are&gt; contingent. Unei perfecţiuni absolute nu îi repugnă necesitatea, căci atunci ceva incomposibil cu ea ar depăşi-o, de pildă cel care este sau poate fi necesar. Dar nimeni nu poate avea o perfecţiune în sens absolut în mod mai perfect ca prima natură &lt;aşa cum rezultă&gt; din concluzia 2 a acestui capitol; deci şi celelalte.</p>
                  <p rend="justify">—  Înainte de a mă referi la infinitate şi la celelalte aspecte care trebuie enunţate despre simplitate, voi vorbi despre intelect şi voinţă, deoarece ulterior vor fi presupuse. Prima concluzie de acest fel este:</p>
                  <p rend="justify">Concluzia 4: Primul eficient are inteligenţă şi voinţă. Aceasta se demonstrează &lt;astfel&gt;: primul este agent prin sine, deoarece oricărei cauze prin accident îi este anterioară una prin sine &lt;aşa cum rezultă&gt; din Fizica, II76; orice agent prin sine acţionează pentru un scop. De aici se argumentează în două &lt;etape&gt;: în prima, astfel: orice agent natural, luat ca atare, ar acţiona din necesitate şi în mod egal &lt;faţă de oricine&gt; dacă nu ar acţiona pentru nici un scop, &lt;şi&gt; dacă ar fi în mod independent agent; deci, dacă nu acţionează decât pentru un scop, aceasta este din cauză că depinde de un agent care doreşte scopul; de aceea şi celelalte.</p>
                  <p rend="justify">În a doua, se argumentează astfel: dacă primul &lt;efi-cient&gt; acţionează în vederea unui scop, atunci acel scop mişcă eficientul fie ca dorit printr-un act al voinţei (şi atunci ceea ce voiam să demonstrăm este evident), fie &lt;îl mişcă&gt; doar ca dorit în mod natural. Această din urmă &lt;deducţie&gt; este falsă, deoarece &lt;primul eficient&gt; nu doreşte în mod natural un alt scop decât pe sine, aşa cum un obiect greu &lt;doreşte&gt; centrul &lt;pământului&gt; şi materia &lt;doreşte&gt; forma. &lt;Dacă ar fi aşa&gt;, ar fi cumva &lt;orientat&gt; spre scop fiind înclinat spre el. Dacă doreşte doar în mod natural scopul, care este el însuşi, nu spunem nimic altceva decât că este identic cu sine -ceea ce nu înseamnă că se păstrează dubla raţiune a cauzei în acesta.</p>
                  <p rend="justify">Apoi: primul eficient îl conduce pe cel pe care îl produce spre un scop; deci, sau natural, sau dorindu-l. Însă nu în primul mod, deoarece cel ce nu cunoaşte nu dirijează nimic decât prin puterea celui care cunoaşte, DESPRE PRLMUL PRINCIPIU.</p>
                  <p rend="justify">Căci prima ordonare aparţine înţeleptului77; primul nu dirijează prin puterea nimănui, aşa cum nici nu cauzează.</p>
                  <p rend="justify">56. Apoi, în al treilea rând, &lt;se demonstrează&gt; astfel: ceva este cauzat în mod contingent; aşadar, prima cauză cauzează contingent; deci, cauzează voluntar. Proba primei consecinţe: orice cauză secundă cauzează în măsura în care este mişcată de prima; deci, dacă prima &lt;cauză&gt; mişcă în mod necesar, oricare &lt;cauză&gt; este mişcată în mod necesar şi orice &lt;cauzat&gt; este cauzat în mod necesar. Proba celei de-a doua consecinţe: nu există nici un principiu al operării contingente în afară de voinţă sau de ceva ce însoţeşte voinţa, deoarece orice altă &lt;cauză&gt; acţionează din necesitatea naturii &lt;sale&gt; şi, astfel, non-contingent.</p>
                  <p rend="justify">Se obiectează împotriva primei consecinţe: şi voinţa noastră ar putea să cauzeze ceva în mod contingent. Apoi, Filosoful78 a acceptat antecedentul, dar a negat consecventul privitor la voinţa lui Dumnezeu. El a admis contingenţa în cele inferioare şi a pornit de la mişcarea în mod necesar cauzată întrucât este uniformă79: dar din părţile ei a rezultat o diformitate şi, astfel, contingenţa, împotriva celei de-a doua &lt;consecinţe&gt;: unele care sunt mişcate pot fi împiedicate şi astfel se produce în mod contingent opusul.</p>
                  <p rend="justify">La prima obiecţie &lt;răspund&gt;: dacă există un prim eficient în cazul voinţei noastre, ar rezulta despre ea acelaşi lucru ca despre celelalte, deoarece sau ar mişca-o în mod imediat necesar, sau &lt;l-ar mişca&gt; pe altul nemediat şi acest mişcat ar mişca necesar, deoarece mişcă fiind mişcat &lt;şi&gt;, în fine, proximul va mişca voinţa în mod necesar. Şi astfel, el va voi în mod necesar şi va fi înzestrat în mod necesar cu voinţă. Apoi, reiese &lt;această&gt; imposibilitate, &lt;anume&gt; că acela care cauzează prin voinţă ar cauza necesar.</p>
                  <p rend="justify">La a doua &lt;obiecţie&gt;: nu numesc aici „contingent" tot ce nu este necesar sau perpetuu, ci pe cel al cărui opus putea fi făcut, atunci când acesta a fost făcut. De aceea am spus: „ceva este cauzat în mod contingent", &lt;şi&gt; nu „ceva este contingent". În acest sens spun că Filosoful80 nu a putut să nege consecventul păstrând antecedentul prin mişcare; deoarece, dacă acea mişcare provine în întregime în mod necesar de la cauza sa, oricare parte a mişcării, când ar fi cauzată, ar fi cauzată necesar, adică, în mod inevitabil, opusul nu ar putea fi cauzat. Ba mai mult: ceea ce este cauzat prin orice parte a mişcării, ar fi atunci cauzat necesar, adică inevitabil. Deci, sau nimic nu este făcut în mod contingent, adică în mod evitabil, sau cel prim cauzează, în acest mod ba chiar imediat, ceea ce putea să nu cauzeze.</p>
                  <p rend="justify">La a treia &lt;obiecţie&gt;: dacă altă cauză o poate împiedica pe aceasta, poate acum &lt;să o facă&gt; prin virtutea unei cauze superioare şi, astfel, până la prima; aceasta, dacă mişcă în mod necesar cauza din imediata sa &lt;apropiere&gt;, în întreaga ordine va fi necesitate, până la cel ce împiedică &lt;ca altcineva să fie mişcat&gt;. Aşadar, împiedică în mod necesar;</p>
                  <p rend="justify">Atunci o altă cauză nu ar putea cauza în mod contingent un efect.</p>
                  <p rend="justify">57. În al patrulea rând, se probează concluzia: răul există între fiinţe; deci, cel prim cauzează contingent, iar atunci &lt;argumentul funcţionează&gt; ca mai înainte. Demonstrarea consecinţei: un agent, prin necesitatea naturii &lt;sale&gt;, acţionează potrivit cu capacitatea sa maximă, la fel şi orice perfecţiune care poate fi produsă de el; aşadar, dacă cel prim ar acţiona necesar, atunci şi orice alt agent &lt;ar acţiona necesar&gt;, aşa cum s-a dedus deja; urmează că întreaga ordine a cauzelor va cauza în acest &lt;univers&gt; orice poate să cauzeze în el. Aşadar, &lt;uni-versul&gt; nu ar fi lipsit de nici o perfecţiune care poate fi adusă în el de către orice cauză care acţionează, deci nu ar fi lipsit de niciuna pe care o poate primi; aşadar, în el nu ar exista nici un rău.</p>
                  <p rend="justify">Consecinţele sunt clare: orice perfecţiune ce poate fi receptată în acesta este cauzabilă de vreuna sau de toate cauzele ordonate. Ultima este clară din definiţia răului şi proba conchide despre viciul din moravuri ca şi despre păcatul din natură. Vei spune: „Materia nu dă ascultare"81. Aceasta &lt;însă&gt; nu înseamnă nimic: un agent puternic ar învinge neascultarea.</p>
                  <p rend="justify">Această concluzie se probează în al cincilea mod, fiindcă cel viu este mai bun decât tot ce nu este viu, iar între cele vii, ceea ce are înţelegere este mai bun decât tot ce nu are înţelegere82.</p>
                  <p rend="justify">58. Unii probează această concluzie printr-o a şasea cale, din a treia deja arătată şi anume că înţelegerea, voinţa, înţelepciunea şi iubirea sunt perfecţiuni absolute, ceea ce ei admit ca evident.</p>
                  <p rend="justify">Dar nu se vede de unde pot fi acestea conchise a fi perfecţiuni absolute mai degrabă decât natura îngerului prim83. Căci dacă accepţi că înţelepciunea în mod denominativ este mai bună decât orice denominativ incompo-sibil &lt;cu ea&gt;, tot nu ai demonstrat astfel că cel prim este înţelept. Spun că &lt;doar&gt; pretinzi &lt;aceasta&gt;. Poţi conchide numai că înţeleptul este mai bun decât non-înţeleptul, fără a te referi la cel prim. La fel, îngerul prim este mai bun decât orice fiinţă luată denominativ, incomposibilă cu el, în afară de Dumnezeu; ba mai mult, esenţa îngerului prim în abstract poate fi mai bună decât înţelepciunea în sens absolut.</p>
                  <p rend="justify">Vei spune: „&lt;Atribuirea esenţei îngerului prim&gt; le este multora contradictorie; de aceea, nu oricui îi este mai bună predicarea sa decât predicarea opusului". Răspund că nici înţelepciunea nu este mai bună oricui în sens denominativ, ci este multora contradictorie.</p>
                  <p rend="justify">Vei spune: „Dimpotrivă, ar fi &lt;mai bună&gt; pentru oricine, dacă ar putea să se găsească în acela, deoarece pentru câine ar fi mai bine dacă ar fi înţelept". Răspund: la fel şi despre îngerul prim, dacă ar putea fi câine ar fi mai bun şi câinelui i-ar fi mai bine dacă ar putea fi îngerul prim.</p>
                  <p rend="justify">Vei spune: „Dimpotrivă, aceasta ar distruge natura câinelui; deci, nu este bună pentru câine". Răspund: la fel, „înţelept" distruge natura acestuia. Nu este nici o diferenţă, decât că îngerul distruge &lt;natura câinelui&gt; ca o natură de acelaşi gen, dar „înţelept", ca &lt;o natură&gt; de alt &lt;gen&gt;, totuşi incomposibilă &lt;cu natura câinelui&gt;, deoarece determină, ca subiect, o natură incomposibilă &lt;cu cea a câinelui&gt;, de acelaşi gen84. Şi celui căruia i se opune subiectul în primul rând, i se opune prin sine şi proprietatea subiectului, chiar dacă nu în primul rând. Vorbirea comună greşeşte adesea cu privire la perfecţiunea absolută.</p>
                  <p rend="justify">La fel: intelectualitatea pare a denumi gradul suprem al unui gen determinat, de pildă al substanţei. De unde se conchide că este o perfecţiune în sens absolut? În cazul proprietăţilor fiinţei în general este altfel, deoarece cuprind orice, fiind fie proprietate comună, fie altceva dintre cele disjuncte. Dacă un nesocotit ar spune că orice denominativ prim al oricăruia dintre cele mai generale genuri este o perfecţiune absolută, cum îl vei respinge? Căci ar spune că oricine care este astfel este mai bun decât oricine este incomposibil cu el, dacă este înţeles în mod denominativ, deoarece cele incomposibile cu el nu sunt decât denominative ale genului său, care le depăşeşte pe toate acestea &lt;în perfecţiune&gt;. Dacă ar fi înţeles ca referindu-se la substanţele denominate, în măsura în care sunt denominate, ar fi numit la fel, deoarece, dacă substanţa este determinată, acesta îl determină pe cel mai nobil pentru sine; dacă nu, măcar orice subiect în măsura în care este denominat de acesta, este mai bun decât oricine în măsura în care este denominat de un altul incomposibil cu el.</p>
                  <p rend="justify">59. Concluzia 5: Primul care cauzează, orice ar cauza, cauzează contingent. Se demonstrează: cel ce cauzează nemediat cauzează contingent &lt;aşa cum rezultă&gt; din a treia probă a &lt;concluziei&gt; 4 expuse anterior; aşadar, el &lt;cauzează&gt; orice, fiindcă nici contingentul nu precede natural necesarul, nici necesarul nu depinde de contingent.</p>
                  <p rend="justify">La fel, pornind de la faptul de a voi un scop: nu este necesar ca ceva să fie voit în afară de cel fără de care nu există cel voit pentru acel scop. Dumnezeu se iubeşte pe sine ca scop; şi orice ar iubi în privinţa sa ca scop poate exista, &lt;chiar&gt; dacă nu există nimeni altul decât &lt;Dumnezeu&gt;, fiindcă cel necesar de la sine nu depinde de nimeni. Aşadar, în privinţa voinţei, &lt;Dumnezeu&gt; nu vrea, în mod necesar, nimic diferit de sine. Deci nici nu cauzează în mod necesar.</p>
                  <p rend="justify">Contra85 &lt;acestei probe&gt;: „a voi pe un altul" este identic cu cel prim; aşadar, este o fiinţă necesară, deci non-contingentă.</p>
                  <p rend="justify">Apoi, dacă rezistă a treia probă a &lt;concluziei&gt; anterior expuse86, pe care aceasta se sprijină, atunci nu există nici o contingenţă în vreo cauză secundă în procesul cauzării, dacă nu &lt;există&gt; o contingenţă a celui prim în faptul de a voi; deoarece, aşa cum necesitatea celui prim în faptul de a voi implică necesitatea oricărui altul în a cauza, la fel determinarea lui în faptul de a voi ar implica determinarea oricărui altuia în a cauza. Dar determinarea lui în faptul de a voi este eternă. Aşadar, Orice cauză secundă este determinată înainte &lt;ca ea&gt; să acţioneze, astfel că nu este în puterea sa să fie determinată faţă de opus.</p>
                  <p rend="justify">Apoi, se clarifică acest &lt;contraargument&gt;: dacă este în puterea &lt;cauzei secundo de a se determina faţă de opus, atunci, alături de determinarea primei cauze în a voi stă nedeterminarea ei în a cauza, deoarece nu stă în puterea sa faptul de a face cauza primă nedeterminată; şi aşa cum nedeterminarea &lt;cauzei secundo este asociată cu determinarea cauzei prime, la fel, se pare că posibilitatea şi non-necesitatea &lt;cauzei secunde este asociată cu&gt; necesitatea celei prime. Aşadar, sau a treia demonstraţie nu este validă, sau voinţa noastră nu pare a fi liberă de la sine faţă de cele opuse.</p>
                  <p rend="justify">Apoi, dacă prima &lt;cauză&gt; determinată determină, cum poate vreo cauză secundă să mişte în vreun mod spre ceva, spre al cărui opus prima &lt;cauză&gt; ar mişca, dacă ar mişca, aşa cum este în cazul voinţei noastre păcătoase?</p>
                  <p rend="justify">Apoi, în al patrulea rând: orice eficienţă va fi contingenţă, deoarece depinde de eficienţa primei cauze care este contingenţă.</p>
                  <p rend="justify">Acestea sunt &lt;probleme&gt; dificile, a căror soluţie clară şi completă cere ca multe să fie expuse şi clarificate. Să fie căutate în întrebarea pe care am dezbătut-o despre cunoaşterea lui Dumnezeu, în privinţa viitorilor con-tingenţi87.</p>
                  <p rend="justify">60. Concluzia 6: Iubirea de sine a naturii prime este identică cu natura primă. Aceasta o demonstrez astfel: cauzalitatea şi cauzarea cauzei finale sunt prime în mod absolut &lt;aşa cum rezultă&gt; din &lt;concluzia&gt; 4 a capitolului al Il-lea; şi de aceea cauzalitatea scopului prim şi cauzarea lui sunt cu totul necauzabile, potrivit cu orice cauzare în orice gen cauzal88. Dar cauzalitatea scopului prim este: „a mişca primul eficient ca dorit", ceea ce este identic cu „eficientul prim doreşte scopul prim". &lt;Expresia&gt; „un obiect este dorit de o voinţă" nu înseamnă nimic altceva decât că „o voinţă doreşte un obiect". Aşadar: „eficientul prim doreşte scopul prim" este cu totul necauzabil şi astfel &lt;această dorinţă&gt; este o fiinţă necesară de la sine &lt;aşa cum rezultă&gt; din &lt;concluzia&gt; 5 a capitolului al Ill-lea; prin urmare, va fi identică cu natura primă &lt;aşa cum rezultă&gt; din &lt;concluzia&gt; 6 a aceluiaşi &lt;capitol&gt;; şi deducţia este clară în &lt;concluzia&gt; 15 a capitolului al Ill-lea.</p>
                  <p rend="justify">Se &lt;poate&gt; deduce în alt mod pentru a se ajunge la acelaşi &lt;rezultat&gt;: dacă iubirea de sine a celui prim este diferită de natura primă, atunci este cauzabilă &lt;aşa cum rezultă&gt; din &lt;concluzia&gt; 19 a capitolului al Ill-lea; deci efectibilă &lt;aşa cum rezultă&gt; din &lt;concluzia&gt; 5 a capitolului al Il-lea; deci &lt;este efectibilă&gt; de cineva eficient prin sine &lt;aşa cum rezultă&gt; din demonstraţia &lt;conclu-ziei&gt; 4 a acestui capitol; deci &lt;este produsă&gt; de cel ce doreşte scopul, &lt;cum rezultă&gt; din acelaşi loc. Aşadar, iubirea de sine a celui prim ar fi cauzată de vreo dorinţă a scopului anterioară celui prim, ceea ce este imposibil.</p>
                  <p rend="justify">6l. Cu privire la intelecţie, Aristotel, în Metafizica, XII89, arată că: în caz contrar90, cel prim nu ar fi cea mai bună substanţă, căci prin intelecţie este venerabil; astfel, procesul &lt;gândirii&gt; ar fi laborios, deoarece, dacă &lt;cel prim&gt; nu este intelecţie, ci se află în potenţa contradicţiei faţă de aceasta91, pentru a gândi, &lt;cel prim&gt; ar trebui să depună efort.</p>
                  <p rend="justify">Aceste raţiuni pot fi lămurite. Prima: deoarece perfecţiunea ultimă a oricărei fiinţe în act prim constă în cel mai bun act secund al său92 de care este legat, mai ales dacă este capabilă de a încheia o acţiune, nu doar de a o săvârşi93 – însă tot ceea ce este intelectual este capabil de a acţiona, iar natura primă este intelectuală, &lt;cum rezultă din concluzia&gt; expusă anterior – deci perfecţiunea ei ultimă este în actul secund. Aşadar, dacă acest &lt;act&gt; nu este substanţa sa, substanţa sa nu este cel mai bun &lt;act&gt;, deoarece un altul este cel mai bun &lt;act&gt; al său.</p>
                  <p rend="justify">A  doua &lt;raţiune&gt;: doar o potentă receptivă este &lt;o potenţă&gt; a contradicţiei; deci, &lt;rezultă ceea ce trebuia demonstrat&gt;. Totuşi, nici această &lt;raţiune&gt; secundă, după Aristotel, nu este o demonstraţie, ci doar o raţiune probabilă. De aceea a spus mai înainte: „este raţional"94 etc.</p>
                  <p rend="justify">Această concluzie mai este argumentată şi altfel: din identitatea reciprocă a potentei şi a obiectului; aşadar, actul le-ar fi identic. Dar consecinţa nu este valabilă. Obiecţie: un înger se gândeşte pe sine, se iubeşte &lt;pe sine&gt;; totuşi, actul nu îi este identic cu substanţa*.</p>
                  <p rend="justify">62. Această concluzie este bogată în corolarii: mai întâi, urmează că voinţa este identică naturii prime, deoarece a voi nu aparţine decât unei voinţe; aşadar, ea este necauzabilă; deci şi celelalte. Similar, a voi este înţeles ca ceva posterior şi totuşi, a voi este identic acelei naturi: deci, cu atât mai mult voinţa. În al doilea rând, rezultă că a se gândi pe sine este identic acelei naturi, căci nimic nu este dorit dacă nu este cunoscut; deci a gândi este o fiinţă necesară de la sine; în mod similar, este ca şi cum ar fi mai aproape de acea natură decât a voi. Urmează, în al treilea rând, că intelectul este identic acelei naturi, aşa cum s-a argumentat anterior în privinţa voinţei &lt;pornind&gt; de la a voi. Urmează că raţiunea &lt;actului&gt; de a se gândi pe sine este identică acelei naturi, deoarece este o fiinţă necesară de la sine şi este ca şi cum ar fi gândită chiar înaintea intelecţiei.</p>
                  <p rend="justify">63. Concluzia 7: Nici o intelecţie nu poate fi un accident al naturii prime. Se demonstrează: s-a arătat că acea natură este în sine primul efectiv. Aşadar, are de la sine posibilitatea de a cauza orice cauzabil – excluzând pe oricine altcineva – cel puţin ca primă cauză a acestui cauzabil. Dar, dacă cunoaşterea aceluia este exclusă, nu are de unde să îl poată cauza; aşadar, cunoaşterea a ceva nu este altceva decât natura celui &lt;prim&gt;. Se demonstrează ultima afirmaţie: nimeni nu poate cauza &lt;ceva&gt;, decât din dorinţă faţă de un scop, prin a-l voi, deoarece nu poate fi în alt mod agent prin sine, căci atunci nici &lt;nu poate fi&gt; în vederea unui scop. Dar actul de a înţelege ceva este conceput ca anterior actului de a voi ceva în vederea unui scop. Aşadar, înainte de primul semn prin care &lt;actul de intelecţie&gt; este înţeles ca ceva ce cauzează sau ca ceva ce vrea, el este înţeles anterior ca ceva ce îl înţelege pe A şi astfel, fără aceasta, nu poate prin sine să îl producă pe A; la fel, în privinţa celorlalte &lt;cazuri&gt;.</p>
                  <p rend="justify">64. Apoi: toate intelecţiile aceluiaşi intelect au dispoziţii similare faţă de el, printr-o identitate esenţială sau accidentală: este evident despre orice intelect creat. Aceasta se arată &lt;astfel&gt;: par perfecţiuni de acelaşi gen; aşadar, dacă unele presupun un &lt;intelect&gt; receptiv şi celelalte au la fel; astfel, dacă vreuna este un accident şi celelalte sunt &lt;accidente&gt;. O &lt;intelecţie&gt; nu poate fi un accident în cel prim &lt;aşa cum rezultă&gt; din &lt;concluzia&gt; precedentă: aşadar, niciuna &lt;nu poate fi astfel&gt;.</p>
                  <p rend="justify">Apoi, intelecţia, dacă este ceva ce poate fi un accident, va fi primită în intelect ca într-un subiect; aşadar şi intelecţia care este identică cu &lt;intelectul, fiind&gt; astfel o intelecţie mai perfectă, va fi o potentă receptivă faţă de cea mai puţin perfectă96. Apoi, aceeaşi intelecţie poate &lt;cuprinde&gt; mai multe obiecte ordonate; aşadar, cu cât este mai perfectă, cu atât &lt;poate cuprinde&gt; mai multe; deci, cea mai perfectă, care nu poate fi depăşită în perfecţiune de vreo alta, va fi identică tuturor inteligibilelor.</p>
                  <p rend="justify">Intelecţia celui prim este astfel cea mai perfectă &lt;aşa cum rezultă&gt; din &lt;concluzia&gt; 2 a acestui capitol; aşadar, ea este identică tuturor inteligibilelor şi obiectul său este identic cu ea, &lt;aşa cum rezultă&gt; din &lt;concluzia&gt; precedentă; deci şi celelalte. Reţine aceeaşi concluzie cu privire la voinţă.</p>
                  <p rend="justify">65. Apoi, se argumentează astfel: acel intelect nu este nimic altceva decât o anumită intelecţie; el este acelaşi pentru toate obiectele, astfel că nu poate fi altul pentru alt obiect; deci nici intelecţia nu diferă sau există o intelecţie identică pentru toate &lt;obiectele&gt;. Răspund: a conchide din identitatea absolută a doi termeni între ei identitatea lor faţă de un al treilea, faţă de care ambele sunt străine, este sofismul „accidentului". De pildă, &lt;dacă&gt; intelecţia este identică cu a voi, atunci cel voit şi cel înţeles ar fi acelaşi lucru. &lt;Această consecinţă&gt; nu este valabilă, ci există un act al voinţei, iar el este ceva ce aparţine aceluiaşi &lt;subiect&gt;, fiindcă există un act de înţelegere al aceluiaşi &lt;subiect&gt;, atât cât se poate face această inferenţă separat, iar nu în mod legat, căci &lt;raportul lor&gt; este accidental.</p>
                  <p rend="justify">Apoi, se mai argumentează astfel: intelectul celui prim are un singur act adecvat lui însuşi şi coetern, deoarece actul de a se gândi pe sine este identic cu sine; aşadar, nu poate avea un altul97. Dar consecinţa nu este corectă, fiindcă se poate obiecta că un preafericit îl vede simultan şi pe Dumnezeu şi alte lucruri; chiar dacă îl vede pe Dumnezeu potrivit cu ultima sa capacitate, Aşa cum se consideră despre sufletul lui Christos, poate, în plus, să vadă şi altceva.</p>
                  <p rend="justify">Apoi, se argumentează: acel intelect are în sine, prin identitate, cea mai mare perfecţiune de a cunoaşte; aşadar, le are şi pe toate celelalte. Răspund: nu rezultă &lt;aceasta&gt;, deoarece o altă &lt;perfecţiune&gt; mai mică poate fi cauzabilă şi, de aceea, poate să difere de necauzabil, dar cea maximă nu poate.</p>
                  <p rend="justify">66. Concluzia 8: Intelectul celui prim gândeşte în act întotdeauna în mod necesar şi distinct orice inteligibil, în mod natural anterior existenţei în sine a aceluia. Prima parte se demonstrează astfel: el poate cunoaşte orice inteligibil în acest mod, deoarece revine unei stări perfecte a intelectului să înţeleagă distinct şi în act; şi este chiar necesar conceptului de intelect, deoarece, aşa cum am arătat în altă parte, orice intelect cuprinde întreaga fiinţă luată în modul cel mai general98; însă &lt;cel prim&gt; nu poate avea nici o intelecţie dacă ea nu este identică cu el, &lt;aşa cum rezultă&gt; din &lt;concluzia&gt; ultimă; aşadar, pentru orice inteligibil, are un act de a gândi actual şi distinct, iar acesta este identic cu sine.</p>
                  <p rend="justify">Prima parte mai este argumentată şi în alt mod, prin faptul că artizanul desăvârşit cunoaşte în mod distinct tot ceea ce trebuie făcut, înainte de a fi făcut, altfel nu ar acţiona în mod perfect, deoarece cunoaşterea este măsura după care acţionează; deci Dumnezeu are o cunoaştere distinctă actuală sau cel puţin habituală" a tuturor celor ce pot fi produse de el, care este anterioară acestora. Dar se obiectează: arta universală este suficientă pentru a produce singularele.</p>
                  <p rend="justify">A  doua parte &lt;a concluziei&gt; referitoare la anterioritate se demonstrează astfel: tot ceea ce este identic cu cel prim este o fiinţă necesară de la sine &lt;aşa cum rezultă&gt; din concluzia 5 a capitolului al III-lea şi din concluzia 1 a capitolului al IV-lea. Dar fiinţa inteligibilelor diferite de acesta nu este o fiinţă necesară &lt;aşa cum rezultă&gt; din concluzia 6 a capitolului al III-lea; fiinţa necesară de la sine este în mod natural anterioară oricărui non-necesar.</p>
                  <p rend="justify">Se demonstrează altfel: fiinţa oricărui lucru diferit de &lt;cel prim&gt; depinde de el ca de o cauză &lt;aşa cum rezultă&gt; din concluzia 19 a capitolului al III-lea; şi, fiindcă este cauză a unui astfel &lt;de lucru&gt;, include în mod necesar cunoaşterea lui în privinţa cauzei; aşadar, această &lt;cunoaştere&gt; este anterioară în mod natural înseşi fiinţei cunoscutului.</p>
                  <p rend="justify">67. O, Doamne, culme a bogăţiilor înţelepciunii şi ştiinţei tale, prin care înţelegi orice inteligibil! I-ai putea oare arăta bietului meu intelect că:</p>
                  <p rend="justify">Concluzia 9: Tu eşti infinit şi incomprehensibil de către finit? Voi încerca să inferez &lt;această&gt; concluzie deosebit de fecundă, care, dacă ar fi fost demonstrată de la început despre tine, majoritatea &lt;concluziilor&gt; deja expuse ar fi fost, fără dificultate, evidente. Mai întâi, dacă îngădui, voi încerca să inferez infinitatea ta din ceea ce a fost spus despre intelectul tău; apoi, cercetând, voi expune şi alte &lt;argumente&gt;, valabile sau nevalabile100, pentru a conchide ceea ce ne-am propus.</p>
                  <p rend="justify">68. Nu este aşa, Doamne Dumnezeule, că inteligibilele sunt infinite şi că acestea sunt în act, într-un intelect ce le gândeşte pe toate în act? Atunci, un intelect care le gândeşte pe acestea simultan în act este infinit. Aşa este al tău, Dumnezeul nostru, &lt;aşa cum rezultă&gt; din concluzia 7, deja prezentată101; aşadar şi acea natură cu care intelectul este identic este infinită.</p>
                  <p rend="justify">Arăt antecedentul şi consecventul acestei entimeme. Antecedentul: Niciuna dintre cele infinite în potentă, adică luându-le una după alta, nu poate avea o limită, &lt;ci&gt; acestea toate, dacă sunt simultan în act, sunt infinite în act. Inteligibilele sunt în intelect în acest fel102 pentru un intelect creat, după cum este evident; dar în &lt;inte-lectul&gt; tău toate sunt gândite simultan în act; acestea sunt succesiv inteligibile de către &lt;intelectul&gt; creat; aşadar, acolo există o infinitate de &lt;inteligibile&gt; gândite în act.</p>
                  <p rend="justify">Demonstrez majora acestui silogism, deşi ea pare destul de evidentă: toate cele ce pot fi luate astfel103, când există simultan, sunt sau infinite, sau finite în act; dacă sunt finite în act, atunci, luându-le una după alta, în cele din urmă toate pot fi luate; aşadar, dacă nu pot fi luate toate în act, dacă sunt simultan în act, sunt infinite în act.</p>
                  <p rend="justify">Demonstrez astfel consecventul entimemei: când un &lt;număr&gt; mai mare cere sau conchide o perfecţiune mai mare decât un &lt;număr&gt; mai mic, infinitatea numerică conchide asupra unei perfecţiuni infinite. De exemplu, a putea duce zece &lt;greutăţi&gt; cere o mai mare perfecţiune a puterii de a mişca decât a putea duce cinci; de aceea, a putea duce o infinitate pretinde o infinitate a puterii de a mişca. Deci, în cele ce ne interesează, rezultă ceea ce ne-am propus, deoarece a putea gândi simultan două &lt;inteligibile&gt; pretinde o mai mare perfecţiune a intelectului decât a putea gândi unul singur. Demonstrez această ultimă &lt;afirmaţie&gt;: pentru a gândi în mod distinct un inteligibil, se cere o aplicaţie şi o conversie determinată a intelectului la inteligibilul care trebuie înţeles distinct; deci, dacă &lt;acelaşi intelect&gt; poate fi aplicat la mai multe &lt;inteligibile&gt;, nu este limitat la niciunul şi astfel, &lt;dacă&gt; este aplicabil la o infinitate, este cu totul nelimitat.</p>
                  <p rend="justify">Similar, demonstrez ceea ce ne-am propus, cel puţin cu privire la actul de intelecţie, din care va rezulta ce ne-am propus despre intelect. Căci, fiindcă actul de a-l gândi pe A este o anumită perfecţiune şi, în mod similar, actul de a-l gândi pe B este &lt;tot&gt; o anumită perfecţiune, niciodată faptul de a-i gândi pe A şi pe B în acelaşi act nu este tot aşa de distinct ca în cazul în care ar avea două &lt;acte&gt;, decât dacă perfecţiunile celor două acte de gândire ar fi incluse în &lt;acest act&gt;; acelaşi lucru are loc şi dacă ne referim la trei sau la mai multe &lt;acte de gândire&gt;.</p>
                  <p rend="justify">69. Se va spune: dacă prin aceeaşi raţiune de a gândi sunt gândite mai multe &lt;inteligibile&gt;, nu se conchide asupra unei mai mari perfecţiuni dintr-o pluralitate.</p>
                  <p rend="justify">Altfel: argumentul referitor la actul de intelecţie este concludent dacă acea pluralitate de acte de intelecţie au fost produse pentru a avea perfecţiuni formale distincte, aşa cum sunt doar intelecţiile unor specii distincte. Nu există o infinitate de asemenea inteligibile, ci una de lucruri individuale ale căror intelecţii multiple, deoarece nu enunţă alte perfecţiuni formale, nu conchid asupra unei mai mari perfecţiuni a actului care corespunde acestei pluralităţi.</p>
                  <p rend="justify">Contra primei &lt;obiecţii&gt;: şi despre conceptul de intelecţie se argumentează ca despre intelect şi act, deoarece o mai mare perfecţiune este dedusă din pluralitatea celor cărora a fi înţelese le este raţiune, deoarece trebuie să includă în mod eminent perfecţiunile tuturor raţiunilor de a fi înţelese, dintre care fiecare comportă o perfecţiune potrivit cu propria sa raţiune; aşadar, un număr infinit &lt;de acte de intelecţie&gt; conchide asupra unei &lt;perfecţiuni&gt; infinite.</p>
                  <p rend="justify">Contra celei de-a doua obiecţii104: individualele sunt gândite imperfect în raţiunea universalului, deoarece nu &lt;sunt gândite&gt; potrivit cu fiecare entitate pozitivă din ele, aşa cum am arătat în întrebarea referitoare la indivi-duaţie105; deci un intelect care gândeşte orice inteligibil potrivit cu fiecare raţiune de inteligibilitate pozitivă, gândeşte entităţile pozitive distincte ale mai multor individuale, care conferă o mai mare perfecţiune în intelecţie decât intelecţia unui singur individual, deoarece intelecţia oricărei entităţi absolute pozitive, în măsura în care este a ei, este o anumită perfecţiune. Altfel, chiar dacă ea nu ar exista, nici intelectul nu ar fi mai puţin perfect, nici actul de a gândi; deci nu ar trebui ca acest &lt;fel de a gândi&gt;, respins prin concluzia 8, să fie pus în intelectul divin. Apoi: infinitatea inteligibilelor în specie este conchisă de la numere şi figuri; ceea ce este confirmat de Augustin în Despre cetatea lui Dumnezeu, XII, 18106.</p>
                  <p rend="justify">70. În al doilea rând, arăt astfel ceea ce ne-am propus: o cauză primă107, căreia, potrivit cu ultima sa cauzalitate, o cauză secundă îi adaugă o anumită perfecţiune în procesul cauzării, nu pare să poată cauza singură la fel de perfect un efect, aşa cum &lt;poate s-o facă&gt; împreună cu a doua, deoarece doar cauzalitatea primeia este diminuată faţă de cauzabilitatea simultană a ambelor. Aşadar, dacă cel produs simultan de cauza primă şi cea secundă este produs cu mult mai perfect doar de prima, a doua &lt;cauză&gt; nu îi adaugă nici o perfecţiune primeia. Însă oricărui finit, ceea ce i se adaugă îi adaugă o anumită perfecţiune. Deci, o astfel de cauză primă este infinită.</p>
                  <p rend="justify">Adăugire la ceea ce ne-am propus: cunoaşterea oricărui &lt;obiect&gt; este produsă108 de acesta ca de la o cauză proximă, mai ales în cazul vederii. Aşadar, dacă această &lt;cunoaştere&gt; se găseşte în vreun intelect fără acţiunea unui astfel de obiect, ci doar în virtutea unui alt obiect anterior care este făcut pentru a fi o cauză superioară faţă de o asemenea cunoaştere, urmează că acel obiect superior este infinit în cognoscibilitate, fiindcă cel inferior nu îi adaugă nimic în privinţa cognoscibilităţii. Un astfel de obiect superior este natura primă, deoarece, prin simpla sa prezenţă în intelectul celui prim, fără nici un alt obiect concauzant, apare cunoaşterea oricărui obiect în intelect, &lt;aşa cum rezultă&gt; din concluzia 7 a acestui &lt;capitol&gt; şi &lt;cunoaşterea cea mai perfectă&gt;, &lt;aşa cum rezultă&gt; din concluzia 2 a acestui &lt;capitol&gt;. Aşadar, nici un alt inteligibil nu îi adaugă ceva în &lt;pri-vinţa&gt; cognoscibilităţii; deci, este infinit; deci, este astfel şi în entitate, deoarece fiecare &lt;lucru&gt; în parte, aşa cum este faţă de fiinţă, la fel este şi faţă de cognoscibilitate.</p>
                  <p rend="justify">71. Aici se obiectează: atunci, &lt;ar rezulta că&gt; nici o cauză secundă, care este finită, nu poate produce o cunoaştere la fel de perfectă a unui cauzat, ca şi &lt;cunoaş-terea&gt; cauzată de cauzatul însuşi. Această &lt;afirmaţie&gt; este falsă, deoarece cunoaşterea prin cauză este mai perfectă decât &lt;cunoaşterea&gt; lucrului de la sine fără cauză.</p>
                  <p rend="justify">Apoi: din faptul că prima cauză cauzează la fel de perfect şi fără cea secundă, dar şi cu ea, nu pare a rezulta decât că deţine perfecţiunea &lt;cauzei&gt; secunde în mod mai perfect decât &lt;cauza&gt; secundă însăşi. Aceasta nu pare a conchide asupra infinităţii, deoarece o perfecţiune finită poate fi mai eminentă decât perfecţiunea cauzei secunde.</p>
                  <p rend="justify">Apoi: chiar dacă &lt;cauza secundă&gt; nu ar adăuga nimic, în faptul de a cauza, primei &lt;cauze&gt; care cauzează ceva potrivit cu ultima sa potentă, cum se poate demonstra că nu îi adaugă nimic în faptul de a fi? Căci în faptul de a cauza lumină într-un mediu, dacă soarele ar cauza atâta &lt;lumină&gt; cât ar putea primi mediul, un alt soare nu ar adăuga nimic, deşi în faptul de a fi ar fi o adăugire. La fel, în intelectul celui prim există atâta cunoaştere câtă se poate găsi prin prezenţa naturii prime ca &lt;prezenţă a unui&gt; obiect; aşadar, a doua cauză nu adaugă nimic în faptul de a cauza, deoarece nu este produsă pentru a acţiona în acel intelect deja actualizat în cel mai înalt grad, aşa cum nici un alt soare &lt;nu ar acţiona&gt; în mediul &lt;amintit&gt;. De aceea, dacă de la aceasta se demonstrează că nu se adaugă nimic în faptul de a fi, pare un argument similar cu a spune că pământul nu adaugă nimic soarelui în faptul de a fi, deoarece nu adaugă nimic în faptul de a cauza lumina în mediu.</p>
                  <p rend="justify">72. La acestea răspund. La prima: nimic nu este conchis, în cazul ştiinţei, despre ceva decât dacă este anterior conceput în mod absolut în sine; de aceea, în Ştiinţa noastră, când cunoaştem cauzatul prin cauză, cauza nu ne conferă o cunoaştere simplă a cauzatului, aşa cum însuşi cauzatul este produs, potrivit &lt;părerii lui&gt; Augustin, Despre treime, IX, ultimul capitol: „cunoaşterea apare din cunoscător şi cunoscut"109, sau, în situaţia în care &lt;cauza&gt; ne poate conferi &lt;o cunoaştere&gt; simplă &lt;a cauzatului&gt;, nu &lt;ne-o poate conferi&gt; pe aceea care este intuitivă, despre care am vorbit destul în altă parte110. De aceea, se caută dincolo de orice cunoaştere printr-o cauză, &lt;o cunoaştere&gt; care să nu fie cauzată în noi decât de obiectul în sine. Aşadar, dacă Dumnezeu are o intelecţie intuitivă despre o piatră fără să o cauzeze în vreun fel, trebuie ca piatra să nu adauge, nici măcar prin propria cognoscibilitate, nimic cognoscibilităţii esenţei celui prim, prin care piatra este cunoscută astfel111.</p>
                  <p rend="justify">Aşadar, când tu susţii că „nici o cauză finită nu produce o cunoaştere perfectă despre cauzat", sunt de acord &lt;că nu o produce&gt; pe cea mai perfectă posibilă nici măcar pentru noi. Când spui: „cunoaşterea prin cauză este mai perfectă", spun că în aceasta este inclusă cunoaşterea efectului simplu, cauzată de el însuşi. Cunoaşterea a ceea ce este complex112 este cauzată simultan de cunoaşterile cauzei şi cauzatului; şi este adevărat că ceea ce este simultan de la cauza primă şi cea secundă este mai perfect decât &lt;ceea ce e&gt; doar de la a doua.</p>
                  <p rend="justify">Contraargument: &lt;o cunoaştere&gt; care provine numai de la o cauză finită primă poate fi mai perfectă decât &lt;cea provenită&gt; numai de la una secundă şi a cărei vedere &lt;provine&gt; numai de la cea secundă. Răspund: ceva poate &lt;proveni&gt; numai de la o cauză primă finită mai perfect – de pildă, vederea lui – decât ceva &lt;provenit&gt; numai de la una secundă, dar nu şi efectul &lt;propriu&gt; cauzat de cauza secundă, fie ca secundă, fie, mai degrabă, ca primă în raport cu orice altă cauză finită. Căci în cauzarea unei asemenea cunoaşteri, &lt;cauza secundă&gt; pare ordonată accidental faţă de cauza finită anterioară, fiindcă o asemenea cunoaştere nu poate fi făcută printr-o cauză finită anterioară chiar obiectului văzut. &lt;Această cunoaştere&gt; ar avea loc chiar dacă obiectul văzut ar fi necauzat de o asemenea cauză sau ar fi fără nici o cauză anterioară finită şi &lt;dacă&gt; ar exista un intelect.</p>
                  <p rend="justify">73. La a doua: chiar dacă o cauză anterioară finită ar conţine în mod esenţial toată perfecţiunea celei de-a doua în faptul cauzării şi, prin aceasta, ar depăşi-o pe cea secundă, care are acea &lt;perfecţiune&gt; doar formal, totuşi, această &lt;perfecţiune&gt;, care este deţinută şi în mod eminent şi în mod formal, se depăşeşte pe sine în faptul cauzării numai întrucât este deţinută în mod eminent. Şi, în mod universal: când această &lt;perfecţiune&gt;, în sens formal, îşi adaugă o anumită perfecţiune în sens eminent, atunci ambele le depăşesc pe fiecare în parte. O astfel de adăugare există când eminentul este finit, fiindcă ceva finit adăugat unui finit produce ceva mai mare. Altminteri, universul nu ar fi mai perfect decât prima natură cauzată; dar unii admit că această natură conţine în mod eminent toată perfecţiunea celor inferioare, fapt pe care eu l-am negat mai sus, în ultima &lt;concluzie&gt; a capitolului al II-lea.</p>
                  <p rend="justify">74. La a treia: fie o perfecţiune care, fiind cauzabilă, este fie făcută pentru a fi cauzată doar de ceva care este în mod formal astfel încât, faţă de ea, se comportă ca o cauză primă faţă de &lt;cauzele&gt; finite anterioare, accidental ordonate, fie este cauzabilă doar de alte &lt;cauze&gt; finite, când cel &lt;prim&gt; cauzează astfel, în mod formal, împreună cu ele. Acea perfecţiune nu poate fi niciodată decât prin virtutea cuiva infinit căruia, dacă i se adaugă astfel în mod formal, nu îi adaugă nimic în faptul cauzării. Astfel, este valabilă raţiunea expusă mai sus; căci dacă s-ar adăuga ceva, atunci ar lipsi propria raţiune a cauzalităţii sale, întrucât este formal astfel şi depinde de aşa ceva, întrucât este aşa ceva, sau de ceva căruia aşa ceva nu îi adaugă nimic în faptul de a cauza. Mai mult: ea &lt;nu adaugă nimio nici în faptul de a fi, deoarece această cauzare îi este proprie potrivit fiinţei sale formale; aşadar, dacă în faptul de a fi i s-ar adăuga ceva celui prim, acestuia i-ar lipsi cauzalitatea sa proprie, întrucât el este astfel formal şi astfel &lt;cel prim&gt; nu l-ar deţine în mod eminent pe cel făcut spre a fi cauzat de aşa ceva întrucât este aşa ceva.</p>
                  <p rend="justify">Este deci evident că obiecţia referitoare la soare este nulă, deoarece, dacă soarelui ca atare îi revine &lt;faptul de&gt; a cauza ceva, un altul nu ar cauza acelaşi lucru, nici nu l-ar avea în sine fără acest &lt;prim soare&gt;. Dacă &lt;al doilea soare&gt; îi adaugă ceva &lt;primului&gt;, nu îmi fac nici o grijă pentru unitatea de măsură cu care îi compari, ci afirm pe scurt: &lt;nu îi adaugă&gt; nimic de aceeaşi raţiune cu &lt;ceva&gt; cauzabil în mod necesar de către cineva, în măsura în care este formal astfel. Spun „necesar" în sensul că nu poate fi cauzat în alt mod sau &lt;că ceva&gt; necauzat &lt;este&gt; mai perfect decât cauzabilul, numai în virtutea cuiva căruia ceva de acest fel nu îi adaugă nimic în faptul cauzării şi nici în fiinţă.</p>
                  <p rend="justify">Iar obiecţia referitoare la pământ nu are nici o valoare: lumina nu este produsă de acesta încât să depindă ca de o cauză.</p>
                  <p rend="justify">75. În al treilea rând, arăt astfel concluzia noastră: nici o perfecţiune finită care are aceeaşi raţiune cu o perfecţiune accidentală nu este substanţială. Dar actul nostru de intelecţie este un accident, fiind în mod esenţial o calitate. Aşadar, nici un act de intelecţie finit nu este o substanţă. Dar actul de intelecţie al celui prim este o substanţă – &lt;aşa cum rezltă&gt; din &lt;concluziile&gt; 5, 6 şi 7 ale acestui &lt;capitol&gt;.</p>
                  <p rend="justify">Proba majorei: cele care convin în aceeaşi raţiune formală de la care se primeşte diferenţa, convin şi în gen, dacă fiecare perfecţiune formală este finită, deoarece o astfel de diferenţă finită în orice lucru este o restrângere de acelaşi gen. Aşa este dacă diferenţa într-un lucru este finită şi în altul infinită; căci atunci &lt;este adevărat&gt; că sunt de aceeaşi raţiune în sens relativ, deoarece sunt potrivit &lt;aceleiaşi&gt; raţiuni formale. Dar aceea în care este finită restrânge genul; de aceea, cel constituit prin aceasta se află într-un gen.</p>
                  <p rend="justify">Diferenţa în care este infinită nu poate restrânge nimic; de aceea, aşa ceva nu se constituie într-un gen.</p>
                  <p rend="justify">Aşa înţeleg afirmaţia că specia se referă la Dumnezeu, nu genul, deoarece specia denumeşte o perfecţiune, genul nu. Această afirmaţie include o contradicţie dacă este înţeleasă despre întreaga specie, deoarece în înţelegerea ei esenţială se include genul. Trebuie, aşadar, să fie înţeleasă prin raţiunea diferenţei care denumeşte o perfecţiune: genul nu este astfel. Ceea ce este foarte posibil, căci niciunul prin sine nu îl include pe celălalt.</p>
                  <p rend="justify">Dar nici diferenţa nu se referă &lt;la Dumnezeu&gt; ca diferenţă, deoarece astfel este finită şi se constituie într-un gen necesar, ci ca o raţiune absolută a diferenţei, care denumeşte o perfecţiune indiferentă faţă de infinit sau finit, care denumesc moduri ale perfecţiunii acelei entităţi, aşa cum sunt „mai mult" şi „mai puţin" în faptul de a fi alb.</p>
                  <p rend="justify">Ştiu că unele dintre cele expuse aici contrazic opiniile unora, dar m-am hotărât să nu resping aici opiniile diferite, ci o voi face în altă parte.</p>
                  <p rend="justify">76. Lângă acest al treilea argument, poate fi formulat unul aproape similar, în mod invers, astfel: nici o substanţă finită nu este identică unei perfecţiuni care este accidentală potrivit cu raţiunea sa, dacă este finită. Substanţa primă este identică cu intelecţia etc. Şi astfel, se poate adăuga majora celui de-al treilea argument: nici o perfecţiune de aceeaşi raţiune cu vreuna accidentală nu este substanţială sau identică substanţei, Deoarece genurile sunt fundamental diferite, iar cel ce este accident al unui lucru nu este substanţa nimănui; deci gândirea nu este identică nici unei substanţe care este în genul substanţei. Dacă este finită, este astfel; dacă nu, &lt;rezultă&gt; ceea ce ne-am propus.</p>
                  <p rend="justify">77. Pe lângă aceasta, propun un al patrulea argument: orice substanţă finită aparţine unui gen; natura primă nu este &lt;într-un gen&gt; (&lt;cum rezultă&gt; din &lt;con-cluzia&gt; 1 a acestui &lt;capitol&gt;); de aceea etc. Majora este evidentă, deoarece în conceptul comun al substanţei, &lt;substanţa finită&gt; se alătură altora şi se distinge în mod formal – &lt;ceea ce&gt; este evident. Deci cel ce distinge este identic într-un fel cu entitatea substanţei, nu printr-o identitate totală, deoarece raţiunile lor sunt fundamental diferite şi niciuna nu este infinită, de aceea niciuna nu o include în întregime pe cealaltă prin identitate; aşadar, din ele se face unul aşa cum &lt;se face&gt; din cel ce restrânge şi cel ce este restrâns, din act şi potentă; aşadar, există un gen şi o diferenţă, deci &lt;există&gt; o specie.</p>
                  <p rend="justify">Pe scurt, se argumentează astfel şi este acelaşi lucru: tot ceea ce în mod real se acordă şi în mod real diferă, se acordă şi diferă printr-o realitate care nu este formal identică. Dar nici realitatea prin care se acordă nu este aceea prin care diferă în identitate, decât dacă cealaltă este infinită; şi atunci, cel ce le include pe fiecare va fi infinit. Dar dacă niciuna nu este cealaltă prin identitate, rezultă un compus. Aşadar, tot ceea ce se acordă în mod esenţial şi diferă în mod esenţial este fie compus din realităţi distincte formal, fie infinit.</p>
                  <p rend="justify">Prin aceste patru căi, se pare că infinitatea poate fi conchisă despre Dumnezeu: în trei &lt;căi&gt;, prin asumarea medierii intelectului, &lt;şi&gt; în a patra, din simplitatea în esenţă care a fost arătată mai sus.</p>
                  <p rend="justify">78. A cincea pare calea eminenţei, potrivit căreia argumentez astfel: existenţa cuiva mai perfect este incom-posibilă cu cel mai eminent – &lt;cum rezultă&gt; din corolarul &lt;concluziei&gt; 4 a capitolului al III-lea; finitului nu îi este incomposibil să existe ceva mai perfect; de aceea etc. Minora se demonstrează: infinitatea nu repugnă entităţii, infinitul este mai mare decât orice finit. Se argumentează &lt;şi&gt; în alt mod, fiind acelaşi lucru: cui nu îi repugnă infinitatea &lt;în sens&gt; intensiv, acela nu este perfect în cel mai înalt grad decât dacă este infinit; deoarece, dacă este finit, poate fi depăşit, deoarece infinitatea nu îi repugnă. Fiinţei nu îi repugnă infinitatea; aşadar, cel mai perfect este infinit.</p>
                  <p rend="justify">Minora acestui &lt;silogism&gt;, care a fost acceptată în argumentul precedent, nu pare a putea fi arătată printr-o &lt;cauză&gt; anterioară, deoarece, aşa cum cele contradictorii se contrazic prin propriile lor raţiuni, nici aceasta nu poate fi demonstrată prin ceva mai manifest, la fel cele non-contradictorii nu se contrazic prin propriile lor raţiuni şi nici nu par a putea fi arătate &lt;că sunt non-contradictorii&gt; decât explicând raţiunile acestora. Fiinţa nu se explică prin nimic mai cunoscut; infinitul îl înţelegem.</p>
                  <p rend="justify">Prin finit şi aceasta, în sens comun, o expun astfel: infinitul este ceea ce nu depăşeşte un finit dat doar potrivit oricărei măsuri finite, ci îl depăşeşte dincolo de orice dispoziţie asignabilă.</p>
                  <p rend="justify">Totuşi, ceea ce dorim să demonstrăm poate fi susţinut astfel: aşa cum trebuie considerat posibil orice căruia nu îi apare imposibilitatea, la fel &lt;trebuie considerai composibil cel căruia nu îi apare incomposibili-tatea. Aici nu este evidentă niciuna &lt;dintre acestea&gt;, deoarece finitudinea nu este cuprinsă în raţiunea fiinţei şi nici nu este evident din raţiunea fiinţei că finitul este o proprietate convertibilă cu fiinţa. Una dintre acestea este cerută pentru contradicţia expusă mai sus; proprietăţile113 prime ale fiinţei, &lt;care sunt&gt; şi convertibile, par suficient cunoscute ca fiind inerente &lt;fiinţei&gt;.</p>
                  <p rend="justify">În al treilea rând, se susţine astfel: infinitul, în felul său, nu repugnă cantităţii, adică &lt;nu repugnă faptului&gt; de a fi luat parte după parte; deci, infinitul, în felul său, nu repugnă nici entităţii, adică faptului de a fi în mod perfect simultan.</p>
                  <p rend="justify">În al patrulea rând, dacă cantitatea puterii este în sens absolut mai perfectă decât cantitatea masei, de ce ar fi posibilă infinitatea în privinţa masei, dar nu şi în privinţa puterii? Căci dacă este posibilă, este în act -&lt;cum rezultă&gt; din &lt;concluzia&gt; 4 a capitolului al III-lea.</p>
                  <p rend="justify">În al cincilea rând, &lt;se susţine&gt; astfel: intelectul, al cărui obiect este fiinţa, nu găseşte nici o contradicţie în a gândi fiinţa infinită. Ba chiar &lt;acesta&gt; pare inteligibilul cel mai perfect. Este de mirare însă că nici unui intelect o astfel de contradicţie referitoare la primul său obiect nu îi este evidentă, în vreme ce o discordanţă în sunet supără atât de uşor auzul. Dacă, spun eu, cel ce nu se potriveşte imediat este perceput şi supără, de ce nici un intelect nu se retrage în mod natural de la fiinţa infinită ca de la ceva nepotrivit, distrugător astfel al obiectului &lt;său&gt; prim114?</p>
                  <p rend="justify">—  Prin aceasta poate fi colorat argumentul lui Anselm despre supremul inteligibil115. Descrierea lui trebuie înţeleasă astfel: „Dumnezeu este acela faţă de care (gândit fără contradicţie) nu poate fi gândit ceva mai mare" (fără contradicţie). Căci &lt;acela&gt; în a cărui gândire se include o contradicţie se numeşte neinteligibil şi aşa şi este; căci sunt atunci două cogitabile opuse, nefăcând în nici un mod un singur cogitabil, deoarece niciunul nu îl determină pe celălalt. Rezultă că un asemenea suprem cogitabil amintit, prin care Dumnezeu este descris, există în realitate, mai întâi în privinţa fiinţei quidditative: pentru că într-un asemenea cogitabil suprem intelectul îşi găseşte repausul în cel mai înalt grad116; aşadar, se găseşte în el raţiunea primului obiect al intelectului; şi anume, a fiinţei şi în cel mai înalt grad. Mai mult, &lt;aceasta se stabileşte&gt; despre fiinţa existenţei: supremul cogitabil nu este doar în intelectul care gândeşte; deoarece atunci ar putea şi să fie, fiindcă este cogitabil, dar şi să nu fie, deoarece raţiunii lui îi repugnă a fi printr-un altul (potrivit &lt;concluziilor&gt; 3 şi 4 din &lt;capitolul&gt; al III-lea).</p>
                  <p rend="justify">Aşadar, cogitabilul aflat &lt;şi&gt; în realitate este mai mare decât cel aflat doar în intelect. Prin aceasta nu înţeleg că acelaşi &lt;cogitabil&gt;, dacă este gândit, din acest motiv este un mai mare cogitabil dacă &lt;şi&gt; există, ci că vreun cogitabil care există este mai mare decât orice &lt;cogi-tabil&gt; care există doar în intelect.</p>
                  <p rend="justify">Sau argumentul se mai poate colora şi astfel: un cogitabil mai mare este cel ce există, adică este un cogitabil mai perfect, fiind vizibil. Ceea ce nu există nici în sine, nici în ceva mai nobil căruia nu îi adaugă nimic, este invizibil. Vizibilul este mai perfect cognoscibil decât invizibilul, care este inteligibil doar în sens abstract. Deci, cel mai perfect inteligibil există.</p>
                  <p rend="justify">80. A şasea cale pentru a demonstra ceea ce ne-am propus este, pornind de la scop, următoarea: voinţa noastră poate dori sau iubi ceva mai mare decât orice scop finit, aşa cum şi intelectul &lt;poate&gt; gândi. Şi se pare că există o înclinaţie naturală spre a iubi în cel mai înalt grad un bine infinit; căci de aici apare o înclinaţie naturală în voinţă spre ceva, căci o voinţă liberă îl vrea pe acesta de la sine fără nici o deprindere, fără şovăială şi în mod plăcut. Astfel, se pare că experimentăm un bine infinit în a iubi. Această &lt;iubire&gt; nu pare a-şi afla repausul perfect într-un altul. Cum să nu îl urască în mod firesc pe acela, dacă ar fi opus obiectului său, aşa cum în mod natural urăşte nefiinţa?</p>
                  <p rend="justify">81. A şaptea cale se referă la cauza eficientă, pe care o tratează Aristotel în Fizica, VIII117 şi Metafizica, XII118: ea mişcă printr-o mişcare infinită, deci are o putere infinită. Această raţiune este colorată, în privinţa antecedentului, astfel: ceea ce dorim să demonstrăm se conchide în mod egal dacă poate mişca la infinit ori dacă &lt;într-adevăr&gt; mişcă, deoarece în ambele cazuri &lt;cel prim&gt; trebuie să fie în act. În privinţa consecventului, &lt;se colorează&gt; astfel: dacă ea mişcă printr-o mişcare infinită de la sine şi nu prin puterea altuia, atunci nu primeşte faptul de a mişca de la altul, ci are simultan totalitatea efectului în puterea sa activă, deoarece &lt;o are&gt; în mod independent. Ceea ce are simultan &lt;şi&gt; virtual un efect infinit, este infinit; aşadar etc.</p>
                  <p rend="justify">În alt mod, raţiunea se colorează &lt;astfel&gt;: primul mişcător are simultan în puterea sa activă toate efectele ce pot fi produse prin mişcare. Ele sunt infinite, dacă mişcarea este infinită, deci etc.</p>
                  <p rend="justify">82. Consecventul nu pare a fi bine demonstrat. În primul mod, nu, deoarece o durată mai mare nu adaugă nimic în perfecţiune: culoarea albă nu este mai perfectă dacă se păstrează un an decât dacă &lt;se păstrează&gt; o zi; aşadar, o mişcare de orice durată nu este un efect mai perfect decât o mişcare de o zi. Aşadar, prin faptul că un agent are simultan &lt;mai multe efecte&gt; în puterea &lt;sa&gt; activă, nu se conchide o mai mare perfecţiune decât în celălalt caz, decât dacă agentul mişcă un timp mai îndelungat şi de la sine; şi astfel trebuia arătat că eternitatea agentului conchide asupra infinităţii lui, altfel ea neputând fi conchisă din infinitatea mişcării. Atunci, ultima propoziţie a colorării este negată, în afară de &lt;faptul&gt; care se referă la infinitatea duratei.</p>
                  <p rend="justify">A  doua culoare păleşte: nu se conchide asupra unei mai mari perfecţiuni intensive din faptul că un agent, cât timp durează, poate produce succesiv orice de aceeaşi specie, deoarece, ceea ce are putere asupra unui asemenea lucru într-un interval, are aceeaşi putere asupra a o mie &lt;de intervale&gt;, dacă el durează o mie de intervale. Dar, conform &lt;părerii&gt; filosofilor119, nu este posibilă decât o infinitate numerică de efecte productibile prin mişcare, adică generabile şi productibile, deoarece ei puneau finitudinea în specii. Dacă altcineva ar proba infinitatea posibilă a speciilor, dovedind că unele mişcări celeste sunt incomensurabile şi, astfel, niciodată nu pot ajunge la uniformitate, chiar dacă ar dura la infinit şi conjuncţii infinite în specie ar cauza generabile infinite în specie, totuşi acest &lt;argument&gt;, oricât ar &lt;valora&gt; în sine, nu &lt;se potriveşte&gt; intenţiei lui Aristotel, care nega infinitatea speciilor.</p>
                  <p rend="justify">83. Ulterior, aici se obiectează printr-o întrebare: de ce te străduiai în primul argument120 să conchizi asupra infinităţii, deoarece esenţa divină este cauza de a cunoaşte realităţi infinite, iar aici negi că aceasta poate fi conchisă fiindcă este cauza de a fi a unei infinităţi, ca şi cum a face ceva să fie cunoscut este mai mare decât a &lt;face&gt; o fiinţă adevărată? De asemenea, cum se face că în al doilea argument121 ai vrut să conchizi asupra infinităţii doar din faptul că natura celui prim este întreaga raţiune de a vedea vreo altă natură şi nu este concluzionată aici, dacă este întreaga raţiune de a fi faţă de ea? Căci, cel puţin, el este cauza întreagă a existenţei a naturii ei proxime.</p>
                  <p rend="justify">84. La prima &lt;obiecţie&gt;: despre oricine care poate &lt;produce&gt; simultan mai multe lucruri, dintre care fiecare pretinde o anumită perfecţiune proprie, din pluralitatea acestora se conchide că acela este mai perfect. Aşa este în cazul actului de a înţelege simultan o infinitate; şi, astfel, aş fi de acord, dacă ai demonstra că este o putere infinită aceea care poate cauza simultan o infinitate; dacă &lt;o poate face&gt; succesiv nu este astfel.</p>
                  <p rend="justify">Contra: el are &lt;puterea de a face&gt; simultan &lt;aceasta&gt;; şi întrucât este de la sine, poate &lt;să o facă&gt; simultan; dar natura efectului nu o permite, aşa cum cel ce poate cauza albul şi negrul nu este mai puţin perfect, deoarece acestea nu sunt simultan cauzabile. Căci aceasta &lt;apare&gt; datorită respingerii dintre ele, nu datorită unei incapacităţi a agentului. Răspund: nu s-a demonstrat că cel prim este cauza totală a acestei infinităţi şi că o are toată simultan, deoarece nu s-a demonstrat în privinţa cauzalităţii eficiente că o cauză secundă nu este necesară pentru o cauzalitate corespondentă propriei sale formalităţi.</p>
                  <p rend="justify">Contra: se demonstrează uşor că cel prim are în mod eminent orice cauzalitate a cauzei secunde, ba chiar pe cea proprie ei, chiar dacă nu s-a demonstrat că această &lt;cauză secundă&gt;, luată în mod formal, nu adaugă nimic celui &lt;prin&gt; în privinţa eminenţei; aşadar, are simultan în mod eminent orice cauzalitate în privinţa oricărui efectibil, chiar a unei infinităţi, chiar dacă aceasta &lt;este produsă&gt; în mod succesiv. Răspund: aceasta este ultima &lt;susţinere&gt; care colorează consecinţa menţionată de Aristotel, pe cât văd eu şi din aceasta demonstrez infinitatea astfel: dacă cel prim ar avea orice cauzalitate în mod formal şi simultan, ar fi infinit, deşi cauzabilele nu ar putea fi puse simultan în fiinţă, deoarece, atât cât este de la sine, ar putea &lt;cauza&gt; simultan o infinitate. Iar a putea &lt;cauza&gt; simultan mai multe conchide asupra unei mai mari potente &lt;în sens&gt; intensiv. Aşadar, rezultă mai degrabă o infinitate intensivă &lt;din faptul&gt; de a avea în mod mai perfect &lt;orice cauzalitate&gt; decât &lt;din faptul&gt; de a avea orice cauzalitate în mod formal; dar infinitatea intensivă&gt; are totul ca întreg care se află în sine într-un mod mai eminent decât ar fi în ea în sens formal. Prin urmare, cel prim are o potentă infinită în sens intensiv.</p>
                  <p rend="justify">—  Aşadar, deşi amân &lt;discutarea&gt; omnipotenţei propriu-zise, aşa cum este înţeleasă de catolici, până la un tratat despre articolele de credinţă122, ea nefiind demonstrată, se demonstrează totuşi potenţa infinită care are simultan de la sine, în mod eminent, orice cauzalitate, &lt;şi&gt; care, atât cât este de la sine, dacă ar fi în mod formal, ar putea &lt;produce&gt; simultan o infinitate &lt;de obiecte&gt;, dacă &lt;acestea&gt; ar putea fi produse simultan.</p>
                  <p rend="justify">Chiar dacă se obiectează: „Cel prim nu poate &lt;pro-duce&gt; de la sine o infinitate de lucruri, deoarece nu s-a demonstrat că este cauza totală a celor infinite", totuşi aceasta nu este o piedică. Deoarece, dacă ar avea simultan &lt;o raţiune&gt; prin care ar fi &lt;cauză&gt; totală, nu ar fi cu nimic mai perfect decât este acum, când are &lt;raţiunea&gt; prin care este &lt;cauză&gt; primă: mai întâi, pentru că acestea două nu sunt cerute pentru a adăuga o perfecţiune în cauzare, căci atunci cel ce este mai îndepărtat ar fi mai perfect, pretinzând o cauză mai perfectă. Dar dacă ar fi cerute, aşa cum susţin filosofii, aceasta este pentru imperfecţiune, încât primul să poată cauza împreună cu o cauză imperfectă ceva imperfect pe care, potrivit lor, nu l-ar fi putut cauza imediat. În al doilea rând, fiindcă, după Aristotel, perfecţiunile în întregime sunt în mod mai eminent în cel prim decât dacă s-ar găsi &lt;în acesta&gt; şi formalităţile lor, dacă se pot găsi. Astfel pare că raţionamentul lui Aristotel poate conchide cu privire la potenţa infinită.</p>
                  <p rend="justify">La a doua obiecţie de mai sus123 răspund că, deoarece numai în esenţa divină este raţiune de a vedea o piatră în mod perfect, urmează că piatra nu adaugă nici o perfecţiune acestei esenţe. &lt;La fel&gt;, nu urmează &lt;că ar adăuga ceva&gt; dacă &lt;în esenţa divină&gt; există raţiunea de a cauza piatra în mod imediat, chiar &lt;dacă o face&gt; ca o cauză totală; căci, deşi cauza primă este cauză totală &lt;până şi&gt; faţă de cea mai de sus natură &lt;cauzată&gt;, totuşi, fiind finită, &lt;nici chiar cea mai de sus natură cauzată&gt; nu conchide asupra infinităţii primei cauze prin raportarea la ea. Însă nu s-a demonstrat &lt;nici&gt; că este cauză totală faţă de altele; de aici şi celelalte.</p>
                  <p rend="justify">86. Pe lângă această cale a eficienţei, se argumentează: &lt;Dumnezeu&gt; crează; între extremele creaţiei este o distanţă infinită124. Antecedentul este un fapt de credinţă şi este adevărat, dar nu în sensul că nefiinţa precedă fiinţa prin durată, ci &lt;o precedă&gt; prin natură, potrivit demonstraţiei lui Avicenna. Antecedentul este arătat din &lt;concluzia&gt; 19 a &lt;capitolului&gt; al III-lea, deoarece, cel puţin prima natură după Dumnezeu este de la acesta şi nu de la sine şi nici nu primeşte fiinţă de la ceva anterior; şi, după cum s-a spus deja, a fi produs nu presupune a fi schimbat. Dar, acceptând astfel că nefiinţa este anterioară prin natură fiinţei, nu sunt aici extremele schimbării pe care ar cauza-o acea putere. Dar orice s-ar considera în privinţa antecedentului, consecventul nu se demonstrează; deoarece, când între extremi nu există distanţă, ci ei sunt numiţi distanţi tocmai prin raţiunea în sine de &lt;termeni&gt; extremi, cu atât este distanţa mai mare, cu cât un extrem este mai mare. De pildă, Dumnezeu este la o distanţă infinită faţă de creatură.</p>
                  <p rend="justify">87. În ultimul rând, se arată ceea ce vrem să demonstrăm prin negaţia cauzei intrinseci: forma se limitează prin materie, deci cea nefăcută pentru a fi într-o materie este infinită121. Consider că aceasta nu înseamnă nimic, fiindcă, pentru ei, îngerul imaterial nu este infinit. Pentru ei, fiinţa, posterioară esenţei, nu va limita niciodată esenţa. De aici, orice entitate are un grad intrinsec de perfecţiune, nu printr-o altă fiinţă. Şi dacă „forma este limitată prin raportarea la materie, atunci nu este limitată dacă nu se raportează la ea": aceasta este eroarea consecventului. „Corpul este limitat prin raportarea la corp; aşadar, dacă nu există raportarea la corp, el este infinit, deci ultimul cer ar fi infinit": acesta este sofismul din Fizica, III126, deoarece corpul se limitează mai întâi în sine. Astfel, forma finită este limitată mai întâi în sine, deoarece o asemenea natură există în fiinţe, evident anterior limitării prin materie. Căci a doua limitare o presupune şi nu o cauzează, pe prima. Aşadar, esenţa este finită printr-o marcă a naturii sale; deci, nu este finibilă prin fiinţă, deci nu este finită prin fiinţă, printr-o marcă secundă.</p>
                  <p rend="justify">88. Concluzia 10: Din infinitate rezultă simplitatea în toate modurile &lt;ei&gt;. Cel prim este &lt;simplitatea&gt; intrinsecă în esenţă: &lt;esenţa&gt; se compune sau din &lt;părţi&gt; finite în sine, sau din &lt;părţi&gt; infinite în sine; în primul caz, rezultă ceva finit; în al doilea, ar rezulta că o parte nu este mai mică decât întregul. În al doilea mod, nu se compune din părţi cantitative: o perfecţiune infinită nu este &lt;infinită&gt; în mărime, deoarece aceasta, dacă este finită, este mai mare în ceva mai mare; o mărime infinită nu poate exista. Aceasta este argumentarea lui Aristotel în Fizica, VIII127 şi în Metafizica, XII128.</p>
                  <p rend="justify">Dar se obiectează că o perfecţiune infinită în mărime ar fi de aceeaşi raţiune în întreg şi în parte şi de aceea nu ar fi mai mare în ceva mai mare, la fel cum sufletul intelectiv este forma cea mai perfectă şi este la fel de perfectă într-un corp mic ca şi într-unui mare şi într-o parte a corpului ca în întreg, deoarece, dacă &lt;acestui suflet&gt; i-ar reveni în mod esenţial o potentă infinită şi anume de a gândi o infinitate de inteligibile, la fel i-ar reveni într-o mărime mică; deoarece, dacă este pusă &lt;o mărime&gt; mai mare, ea nu ar fi o potentă mai mare. Se neagă deci faptul că orice potentă în mărime este mai mare într-o mărime mai mare.</p>
                  <p rend="justify">Raţionamentul lui Aristotel este colorat129: el demonstrează că o perfecţiune infinită nu este într-o mărime care să fie extinsă accidental, adică partea să fie în parte, căci atunci ar fi mai mare în întreg decât în parte în privinţa eficienţei de a opera, chiar dacă nu potrivit intensiunii în sine, aşa cum este cu un foc mare şi o parte a sa; şi astfel rezultă că într-o mărime finită nu există o potentă infinită potrivit cu eficienţa, aceasta fiind extinsă; deci nu este infinită nici potrivit cu inten-siunea în sine.</p>
                  <p rend="justify">Această a doua consecinţă este evidentă, pentru că nu se conchide asupra unei infinităţi în sine, decât dintr-o infinitate în eficienţă. Dar se poate arăta în două moduri că rezultă prima &lt;consecinţă&gt;: în primul rând, în orice parte a unei mărimi finite există o potentă finită în privinţa eficienţei; altfel nu ar fi mai mică decât întreaga &lt;potenţă&gt;; aşadar şi în &lt;mărimea&gt; întreagă este finită, deoarece compusul din finite în sine şi din lucruri considerate finite este finit. În al doilea rând, dacă se consideră că mărimea creşte, potenţa creşte la fel, potrivit cu eficienţa; aşadar, a fost mai întâi finită şi va fi întotdeauna, cât timp se înţelege că poate creşte, ceea ce este întotdeauna &lt;valabil&gt;, cât timp este într-o mărime finită. Deci, niciodată nu se înţelege că este imposibil să crească, dacă nu este într-o mărime infinită şi în acest mod, nu altfel, este infinită potrivit cu eficienţa; deci nici potrivit cu intensiunea &lt;nu se înţelege că nu poate creşte&gt;.</p>
                  <p rend="justify">Dar, pentru ceea ce urmărim, &lt;ce valoare are&gt; faptul că potenţa intensiv infinită nu se extinde prin accident, astfel încât o parte să fie într-o parte a mărimii? Cum ar urma de aici faptul că în nici un caz nu se găseşte într-o mărime? Ultimul argument se completează astfel: extensia extinde ceva care îi este subiect şi nu acea perfecţiune infinită şi nici materia căreia îi este formă, aşa cum intelectul este &lt;forma&gt; corpului; căci acea perfecţiune nu este în materie, (&lt;cum rezultă&gt; din &lt;concluzia&gt; 1 a acestui &lt;capitol&gt;), deci şi celelalte. Astfel şi Filosoful, În Metafizica, XII13, înainte de această probă, a demonstrat că &lt;acea perfecţiune&gt; nu se găseşte în materie şi, în virtutea concluziei anterioare şi a acesteia, rezultă în mod suficient ceea ce urmărim.</p>
                  <p rend="justify">Mai pe scurt, ceea ce urmărim se demonstrează astfel: a înţelege nu este subiectul extensiei; natura primă este intelecţie (&lt;cum rezultă&gt; din &lt;concluzia&gt; 6 a acestui &lt;capitol&gt;); şi nu este receptată în materie, care poate fi numită „cât" (&lt;cum rezultă&gt; din &lt;concluzia&gt; 1 a acestui &lt;capitol&gt;).</p>
                  <p rend="justify">—  În al treilea rând, se conchide că nu poate fi compusă cu vreun accident: oricărui perfectibil îi lipseşte, potrivit cu sine, o entitate a perfecţiunii, altfel nu ar fi în potentă faţă de aceasta; de aceea, perfecţiunea se adaugă perfectibilului, iar întregul este ceva mai perfect decât unul dintre cei ce se unesc. Nimic nu îi lipseşte infinitului, nu i se adaugă nici o perfecţiune care să poată fi unită cu acesta; căci atunci ceva ar fi mai mare decât infinitul, în al doilea rând, accidentele materiale nu se pot găsi în acesta, deoarece nu este cantitate. Nici accidentele imateriale care aparţin intelectului şi voinţei nu sunt în el, deoarece acelea care par cel mai mult a fi accidente sunt identice cu acesta, precum a înţelege şi a voi (&lt;cum rezultă&gt; din &lt;concluzia&gt; 6 a acestui &lt;capitol&gt;). La aceasta se argumentează altfel: anume că, în primul rând, nimic nu este prin accident, deoarece „prin sine" este anterior oricărui „prin accident"; în primul &lt;termen&gt;, nimic nu este cauzat; &lt;şi&gt; în el nu există nici o potentă.</p>
                  <p rend="justify">Aceasta arată că accidentul nu ţine de esenţa celui prim, dar nu arată că nu se găseşte în acesta în mod accidental. În primul rând, nu &lt;se găseşte în el&gt; fiindcă în esenţa celui prim, care este primă, nimic nu este prin accident, chiar dacă altceva diferit s-ar găsi în ea accidental şi de aceea, acelui „prin accident" îi este anterior ceva „prin sine", deoarece esenţa primă este anterioară acelei uniuni a accidentului cu sine. În al doilea rând, deoarece esenţa primă este necauzată, chiar dacă vreun cauzat i-ar conferi accidental o formă. Nici o esenţă a unei substanţe cauzate nu îşi este propria cauză, chiar dacă există o cauză a accidentului său. În al treilea rând, deoarece o potentă faţă de un accident este o potentă relativă; de unde se arată că nu poate fi în ceva care în esenţa sa este doar act?</p>
                  <p rend="justify">90. Se argumentează altfel: nimic nu este în cel prim, în afara perfecţiunii absolute (&lt;cum rezultă&gt; din &lt;con-cluzia&gt; 2 a acestui &lt;capitol&gt;); orice astfel &lt;de perfec-ţiune&gt; este identică esenţei ei, altfel ea nu ar fi cea mai bună de la sine sau cele mai bune în sens absolut ar fi mai multe.</p>
                  <p rend="justify">&lt;Argumentul&gt; nu este conclusiv, deoarece, aşa cum este evident prin ceea ce s-a spus în &lt;concluzia&gt; 4 a acestui &lt;capitol&gt;, argumentul al şaselea131: faptul de a fi mai multe perfecţiuni absolute şi fiecare să fie supremă în gradul său nu repugnă raţiunii perfecţiunii absolute, astfel ca, totuşi, doar un suprem să fie mai bun decât altul şi decât toţi acei supremi şi esenţa celui prim să fie mai bună decât oricare dintre aceştia, chiar dacă niciuna dintre ele nu îi este identică, ci doar inerentă; căci nu rezultă că: „este un denominativ mai bun decât orice incomposibil cu sine şi este potrivit cu raţiunea sa în cel mai înalt grad, aşadar, este absolut cel mai bun", ci rezultă doar că: „aşadar, este mai bun cel mai bun din tot acel gen în care se găseşte el însuşi şi denominativele incomposibile cu el".</p>
                  <p rend="justify">Dar „dacă toate perfecţiunile numite absolute s-ar include prin identitate, dacă oricare ar avea-o pe una mai perfect decât pe vreo alta, ar dori-o şi pe alta la fel". Consecventul este fals: căci materia, &lt;deşi&gt; este mai necesară ca forma, totuşi este mai puţin în act; accidentul depinde de substanţă, deşi este mai simplu ca ea; &lt;la fel&gt; cerul este mai incoruptibil ca un compus, deşi corpul nostru animat este mai nobil în măsura în care este animat. De aceea, rezultă că perfecţiunile absolute (exceptându-le pe cele ce sunt proprietăţi ale fiinţei) diferă şi între ele şi poate că şi faţă de subiect; iar una este deţinută în mod intens, alta este deţinută fie fără intensitate, fie deloc.</p>
                  <p rend="justify">Dar nici prima propoziţie a acestui argument nu este arătată; căci cea de-a doua, adusă ca probă, nu demonstrează despre accidentul inerent, ci despre cel intrinsec naturii supreme. Dacă însă un accident ar fi pus în cel prim de către vreun nesocotit, ar fi dificil de arătat contrazicându-l că acel &lt;accident&gt; este o perfecţiune absolută, căci uneori naturile mai nobile sunt numite de un denominativ mai puţin nobil, iar cele mai puţin nobile de către unul mai nobil, numit perfecţiune absolută. De pildă, materia primă este simplă, omul nu este simplu; simplitatea este un asemenea denominativ.</p>
                  <p rend="justify">Ar fi şi mai dificil, ba poate imposibil, ca din aceste patru mijloace să demonstrăm că în cel prim nu există accident printr-un accident inerent în mod contingent şi potrivit cu care să poată fi schimbat prin accident sau de la sine, sau de la ceva posterior; deoarece voinţa noastră este determinată de la sine să înceapă să vrea, chiar dacă s-ar pune o cauză primă faţă de actele noastre.</p>
                  <p rend="justify">Dacă, în cazul celui prim, simplitatea care nu convine accidentului ar fi bine demonstrată, atunci concluzia ar fi foarte rodnică. Dacă cuiva nu i-ar plăcea aceste două prime argumente aduse aici, să aducă &lt;altele&gt; mai bune.</p>
                  <p rend="justify">91. Doamne Dumnezeul nostru, din cele spuse anterior, catolicii132 pot conchide oricum asupra mai multor perfecţiuni decât au cunoscut filosofii despre tine. Tu, primul eficient, tu, scopul ultim, tu, cel mai perfect, le transcenzi pe toate. Tu, complet incauzat, şi, de aceea, negenerabil şi incoruptibil. Mai mult, este cu totul imposibil să nu exişti, deoarece de la tine însuţi eşti o fiinţă necesară; şi de aceea eşti etern, deoarece deţii simultan nesfârşirea duratei, fără potentă de succesiune, deoarece o succesiune poate fi doar în ceva cauzat în mod continuu sau cel puţin în ceva ce depinde de un altul în privinţa fiinţei, această dependenţă fiind departe de necesitatea de la sine în privinţa fiinţei.</p>
                  <p rend="justify">Tu eşti viu prin cea mai nobilă viaţă, deoarece eşti inteligent şi înzestrat cu voinţă. Tu eşti fericit, ba chiar eşti în mod esenţial fericire, deoarece tu eşti cunoaştere de tine însuţi. Tu eşti intuiţie clară a ta şi iubire plină de bucurie. Şi, fericit doar în tine însuţi, chiar dacă ţie îţi eşti suficient în cel mai înalt grad, tu totuşi gândeşti simultan în act orice inteligibil. Tu poţi să vrei în mod contingent şi liber orice cauzabil simultan şi, voindu-l, &lt;poţi&gt; să îl cauzezi; este foarte adevărat, aşadar, că ai o potentă infinită. Tu incomprehensibil, infinit, căci nimic omniscient nu este finit, nimic de o potentă infinită nu este finit, nici cel suprem dintre fiinţe, nici scopul ultim nu este finit, nici cel existent prin sine, cu desăvârşire simplu, nu este finit.</p>
                  <p rend="justify">Tu eşti culmea simplităţii, neavând nici o parte real distinctă, neavând în esenţa ta realităţi neidentice în mod real. În tine nu se poate întâlni nici o cantitate, nici un accident; şi de aceea eşti neschimbător în privinţa accidentelor, aşa cum am afirmat mai sus că tu eşti imutabil în esenţă. Doar tu eşti perfect în sens simplu; nu un înger perfect sau un corp, ci o fiinţă perfectă căreia nu îi lipseşte nici o entitate care se poate găsi în ceva. Nu orice entitate poate să se găsească în mod formal în ceva anume. Dar poate fi cuprinsă în ceva în mod formal sau eminent în modul în care tu, Doamne, cuprinzi, &lt;tu&gt; care eşti cel mai perfect dintre fiinţe şi chiar singura infinită dintre fiinţe.</p>
                  <p rend="justify">92. Tu eşti bun fără limită, comunicând razele bunătăţii tale în modul cel mai liber, la care, meritând să fii iubit în cel mai înalt grad, fiecare în felul său revine ca spre ultimul său scop. Doar tu eşti primul adevăr: într-adevăr, ceea ce nu este ce pare este fals; aşadar, este diferită de sine raţiunea &lt;sa&gt; de a apărea deoarece, dacă doar natura ei i-ar fi raţiune de a apărea, ar părea a fi ceea ce este. Pentru tine nimeni altul nu ţi-e raţiune de a apărea, deoarece ţie îţi apari iniţial în esenţa ta; şi prin aceasta nimic posterior ţie nu îţi este raţiune de a apărea. În această esenţă, spun, orice inteligibil este inteligibil sub o raţiune perfectă pentru că este prezent în intelectul tău. Tu eşti deci adevărul inteligibil cel mai clar şi un adevăr infailibil şi înţelegi în mod cert orice adevăr inteligibil. Căci alte lucruri care apar în tine nu par a fi prezente în tine ca să te înşele doar pentru că apar în tine; pentru că raţiunea de a apărea nu împiedică propria raţiune a celui indicat să apară, prin ea însăşi, intelectului tău. Intelectul tău nu se înşală, asemenea vederii noastre, când „apariţia a ceva străin împiedică să apară ceea ce este &lt;în mod real&gt;"133; ba chiar, prin apariţia esenţei tale, tot ceea ce străluceşte în ea conform celei mai perfecte clarităţi ţie îţi apare potrivit propriei sale raţiuni. Despre adevărul tău şi ideile &lt;prezente&gt; în tine nu este necesar să tratăm mai pe larg pentru a ne finaliza intenţia. Despre idei se spun multe lucruri, care, chiar dacă niciodată nu ar fi fost spuse, ba chiar dacă nici nu ar fi fost numite idei, nu s-ar cunoaşte mai puţin despre perfecţiunea ta. Acest lucru este clar, deoarece esenţa ta este raţiunea perfectă de a cunoaşte orice cognoscibil sub orice raţiune a cognoscibilului. Să o numească cine vrea „idee": aici nu intenţionez să zăbovesc asupra acestui cuvânt grec şi platonic.</p>
                  <p rend="justify">—  Dincolo de cele spuse anterior, de cele predicate despre tine de către filosofi, adesea catolicii te laudă ca omnipotent, incomensurabil, omniprezent, drept şi com-pasiv, având grijă de toate creaturile şi în special de cele intelectuale; discutarea acestora va fi amânată pentru un tratat următor. Căci în acest prim tratat am încercat să văd cum se conchide în vreun mod anume asupra afirmaţiilor metafizice despre tine, prin raţiunea naturală. În următorul, voi trata despre cele ce trebuie crezute, în care este cuprinsă raţiunea, prin aceasta totuşi fiind chiar mai sigure pentru catolici prin faptul că nu se bazează pe intelectul nostru care vede tulbure şi care este nesigur în privinţa multora, ci în mod ferm pe adevărul tău, care este cel mai solid.</p>
                  <p rend="justify">94. Mai este ceva ce expun aici şi cu care voi încheia acest opuscul.</p>
                  <p rend="justify">Concluzia 11: şi anume că „eşti un singur Dumnezeu în afara căruia nu există un altul", aşa cum ai spus</p>
                  <p rend="justify">Prin profet, &lt;concluzie&gt; pentru demonstrarea căreia nu cred că raţiunea este lipsită de putere. Pentru această concluzie, expun cinci propoziţii; prin demonstrarea fiecăreia se infera concluzia principală. Prima este: intelectul infinit este, numeric, doar unul. A doua: voinţa infinită este, numeric, doar una. A treia: puterea infinită este, numeric, doar una. A patra: fiinţa necesară este, numeric, doar una. A cincea: bunătatea infinită este doar una. Este suficient de evident că din fiecare dintre acestea rezultă ceea ce vrem să demonstrăm. Să le demonstrăm în ordine.</p>
                  <p rend="justify">95. Mai întâi, prima: intelectul infinit gândeşte în orice mod perfect şi anume în măsura în care poate fi gândit; iar în procesul gândirii nu depinde de nimeni altul, deoarece atunci nu ar fi infinit. Dacă ar fi două intelecte infinite, fie ele A şi B, în fiecare ar lipsi inte-lecţia independentă perfectă. Căci A, dacă l-ar gândi pe B prin B, ar depinde, în gândirea lui B de însuşi B, aşa cum actul &lt;depinde&gt; de obiect când nu este identic cu el. Dar dacă A prin sine îl gândeşte pe B şi nu prin B, nu îl gândeşte pe B la fel de perfect pe cât este de inteligibil B; deoarece nimic nu este prezent în modul cel mai perfect, decât dacă este în sine sau este prezent în ceva care să îl conţină în modul cel mai eminent; &lt;dar&gt; A nu îl conţine pe B. Dacă spui că este asemănător, &lt;iată un argument&gt; împotrivă: cunoaşterea prin asemănător nu este decât o cunoaştere universală.</p>
                  <p rend="justify">În măsura în care sunt asimilaţi &lt;cei asemănători&gt;; prin aceasta nu sunt cunoscute cele proprii, în care se disting, în plus, această cunoaştere universală nu este intuitivă, ci abstractivă, iar cea intuitivă este mai perfectă. De asemenea, acelaşi act nu are două obiecte adecvate. A îşi este adecvat lui însuşi, deci nu îl gândeşte pe B.</p>
                  <p rend="justify">96. În al doilea rând, se demonstrează propoziţia despre voinţa infinită: ea iubeşte în cel mai înalt grad ceea ce merită să fie iubit în cel mai înalt grad, dar A nu îl iubeşte pe B în cel mai înalt grad; mai întâi, deoarece în mod natural se iubeşte mai mult pe sine; aşadar, similar, se iubeşte astfel pe sine, printr-o voinţă liberă şi dreaptă; apoi, pentru că, &lt;în caz contrar&gt;, ar fi fericit în B; însă chiar dacă &lt;B&gt; ar fi distrus, &lt;A&gt; nu ar fi cu nimic mai puţin fericit. De aceea, este imposibil ca acelaşi să poată fi făcut fericit în două lucruri, fapt ce rezultă din cele ce au fost spuse; căci A nu se foloseşte de B, deci se bucură &lt;de acesta&gt;, deci A este fericit în B.</p>
                  <p rend="justify">97. A treia propoziţie, despre puterea infinită, se demonstrează astfel. Dacă ar fi două potente infinite, fiecare ar fi primă faţă de cealaltă, deoarece dependenţa esenţială este faţă de natură şi, la fel, faţă de orice din natură. Dar aceleaşi lucruri nu pot depinde de două realităţi prime (&lt;cum rezultă&gt; din concluzia 16 a &lt;capi-tolului&gt; al III-lea). Nu este bună deci pluralitatea principiilor conducătoare13', deoarece sau este imposibilă, sau 217 fiecare conducător va fi diminuat şi va conduce parţial şi atunci trebuie cercetat prin virtutea cui se unesc în actul conducerii.</p>
                  <p rend="justify">A  patra propoziţie, despre fiinţa necesară, se demonstrează astfel: specia multiplicabilă este de la sine multipli-cabilă la infinit; deci, dacă &lt;fiinţa&gt; necesară poate fi multiplicată, pot fi astfel o infinitate; deci şi sunt, deoarece tot ceea ce este necesar, dacă nu este, nu poate fi.</p>
                  <p rend="justify">A  cincea, despre bine, se arată astfel: mai multe lucruri bune sunt mai bune decât unul &lt;singur&gt;, când unul îi adaugă altuia bunătate; nimic nu este mai bun decât binele infinit. Pe lângă aceasta, se argumentează astfel: orice voinţă este împlinită într-un bine infinit; dar, dacă ar fi un altul, ar putea în mod drept să vrea mai mult să existe ambii decât doar unul; deci nu şi-ar afla repausul cu totul într-un bine suprem unic.</p>
                  <p rend="justify">Pot fi aduşi şi alţi termeni medii &lt;ai raţionamentului^ dar, pentru moment, cele ce au fost spuse sunt suficiente.</p>
                  <p rend="justify">98. Doamne Dumnezeul nostru, tu eşti unul în mod natural, tu eşti unul numeric: întru adevăr ai spus că în afară de tine nu există &lt;un alt&gt; Dumnezeu. Căci, chiar dacă am spune sau am gândi că sunt mai mulţi zei, tu eşti în mod natural unicul Dumnezeu adevărat, de la care toate, în care toate &lt;şi&gt; prin care toate sunt, care eşti binecuvântat în veci. Amin.</p>
                  <p rend="justify">Se încheie tratatul despre primul principiu al lui Ioannes Scotus.</p>
               </div>
            </div>
            <div type="div2" rend="P2">
               <head>Note</head>
               <p rend="justify">1. Cf. Exodul 3,14.</p>
               <p rend="justify">2. Interpretarea fiinţei supreme ca totum esse nu este un panteism, de vreme ce Scotus apără, totuşi, conceptul transcendenţei Creatorului faţă de creatură. De fapt, expresia ar putea avea o legătură cu faptul că, în secolul al XHI-lea, una dintre problemele centrale ale gândirii filosofice, alimentate de aristotelism şi supuse rigorii gândirii transcendenţei divine, era sarcina gândirii semnificaţiilor fiinţei în contextul acestei transcendenţe. Soluţiile la această problemă au fost diverse: de exemplu, Toma din Aquino a argumentat conceptul analogiei dintre semnificaţiile fiinţei create şi Creator {cf. Summa Theologica, I, q. 13, a. 5), în vreme ce Scotus a susţinut univocitatea acestor atribuiri, afirmând astfel unitatea conceptului fiinţei, obiect al metafizicii şi reabilitând, mutatis mutandis, proiectul filosofiei prime aristotelice {cf Ioannes Duns Scot, Quaestiones super libros Metaphysi-corum Aristotelis, pars IV, q. 1, ediţie îngrijită de. R. Andrews, The Franciscan Institute St. Bonaventure University, New York, 1997). Prin urmare, totum esse trimite la atribuirea prin excelenţă a conceptului de fiinţă univocă lui Dumnezeu.</p>
               <p rend="justify">3. Formularea îl aminteşte pe Anselm din Canterbury {cf. Proslogion, 1: „învaţă-mă să te caut şi arată-te căutătorului: căci nu te pot căuta de nu mă înveţi şi nici să te găsesc de nu mi te arăţi", trad. de A. Baumgarten, Biblioteca Apostrof, Cluj-Napoca, 1996). Asemănarea confirmă situarea meditaţiei lui Scotus în prelugirea tradiţiei augustiniene şi anselmiene, iar preluarea temelor anselmiene este evidentă în multe din paragrafele următoare, mai ales în paragraful 79, unde Scotus rediscută consistenţa argumentului anselmian al existenţei divine.</p>
               <p rend="justify">Pasajul poate fi pus în legătură cu Aristotel, Metafizica, V, 1, 1012b, 34 sqq., cu al treilea şi al patrulea sens al principiului (care întemeiază fiind sau nu o parte integrantă a lucrului întemeiat). Mai mult, tema privilegierii termenului prim al unei serii ar mai putea trimite şi la tradiţia neoplatoniciană, aşa cum o cunoştea Scotus, de vreme ce asemenea privilegieri ale termenului prim al unei serii apar, de pildă, în Pseudo-Aristotel, Liber de causis, prop. 162 şi altele {cf Pseudo-Aristotel, Liber de causis, traducere de A. Baumgarten, Univers Enciclopedic, Bucureşti, 2002, dar şi Albert cel Mare, De causis etprocessu universitatis, I, 1, 11, „Qualiter principium dicatur se principium", Fauser, Aschendorf, 1993, care urmează linia deschisă de Liber de causis). Faptul că Scotus privilegiază acel sens al termenului principiu care îl include pe acesta în seria pe care o întemeiază are legătură cu atribuirea termenului de „fiinţă" în mod univoc tuturor membrilor seriei {cf. şi nota 2).</p>
               <p rend="justify">Cf. Aristotel, Metafizica, IX, 8, unde actul este anterior posibilităţii în ordinea logicii, a substanţei şi a timpului. Cf. Aristotel, Metafizica, V, 11, 1019a, l-4, unde Aristotel se referă la o ordine a dependenţei.</p>
               <p rend="justify">Şi anume, în această ordine posteriorul are nevoie de anterior pentru a exista. Nu este vorba de o contradicţie, deoarece anteriorul după dependenţă continuă să există şi fără posteriorul dependent de el, dar nu se mai numeşte anterior în raport cu un altul în acest sens.</p>
               <p rend="justify">Literal: „au fost numite celelalte", dar referinţa textului este la accepţia primară a anteriorului şi posteriorului de la începutul paragrafului.</p>
               <p rend="justify">Problema pe care o ridică noua diviziune a lui Scotus este centrală pentru acest tratat, ea fiind reluată mai jos. De fapt, formula abstractă a enunţului maschează una dintre cele mai importante probleme ale teologiei şi filosofiei secolului Al XHI-lea, legată de raportul mediat sau nemediat al Creatorului cu creatura. Teologia creştină de tradiţie neotestamen-tară a apărat permanent teza raportului nemediat, însă istoria unei bune părţi a gândirii medievale s-a confruntat în mai multe etape cu gândirea greacă şi arabă de filiaţie neoplatoniciană, în care viziunea ierarhică asupra lumii impunea existenţa unor medieri. Soluţiile au fost foarte diverse, de la critica simbolică a ideii de mediere la Augustin {cf Confesiuni, XIII, 15 şi comentariul nostru din B. Tătaru-Cazaban, ed., Pluralitatea metafizicii medievale, Polirom, Iaşi, 2005, pp. 205 sqq.) la sinteza curajoasă a lui Albert cel Mare {cf De causis et processu universitatis, ed. Cât., II, 1, 17, „Quid sit primum creatum în entibus", unde autorul consideră că, propriu-zis, creaţia din nimic se referă doar la emanarea inteligenţei din cel prim, în vreme ce toate celelalte realităţi au fost produse mediante intelligentia) sau la condamnarea decisă a teoriilor intermediarului prin cenzura din 1277 pronunţată de episcopul Etienne Tempier al Parisului (acest document se află tradus integral în volumul *, Despre eternitatea lumii, IRI, Bucureşti, 1999, pp. 198 sqq.). Referinţa cea mai interesantă şi mai apropiată de problema dezbătută de Scotus ni se pare a fi prima propoziţie a tratatului pseudo-aristotelic Liber de causis, care relua teze procliene şi trecea drept un manual cu autoritate în mediul universitar scolastic: „Orice cauză primă este mai influentă asupra cauzatului său decât o cauză universală secundă" {cf Pseudo-Aristotel, Liber de causis, ed. Cât., prop. 1).</p>
               <p rend="justify">10. În sens absolut, adică independent de orice raportare la cauza lor comună.</p>
               <p rend="justify">11. Literal, „a celui căruia cealaltă îi este cauză proximă".</p>
               <p rend="justify">12. Cei doi membri divid cauzalitatea prin intermediar. Ei sunt: o cauzalitate prin intermediar în care intermediarul este mai apropiat de cauza primă şi una în care cauza intermediară este mai îndepărtată de cauza primă. Exemplul nu este ales întâmplător, ci reprezintă o aluzie la una dintre problemele teologice cu care s-a confruntat mediul universitar scolastic, privind raportul de dependenţă univoc faţă de realitatea superioară a unei realităţi aflate în curs de emanaţie faţă de cea aflată în curs de revenire. Problema, care moşteneşte în mod evident meditaţia neoplatoniciană asupra emanaţiei şi conversiei fiinţelor, apare, de exemplu, într-un tratat al Sfântului Bonaventura, Despre reducerea artelor la teologie, paragr. 23, traducere de Horia Cojocariu, Charmides, Bistriţa, 1999, p. 99.</p>
               <p rend="justify">13. Cf. Ioannes Duns Scotus, Oxon., II, d. 12, q. 1; Vives, 12, pp. 546 sqq, pp. 556-558, nn. 10-l1, pp. 560-561, nn. 13-l5 şi Oxon. II, d. 12, q. 2; Vives, 12, p. 576a, n. 3- Cf. Ord., I, d. 2, p. 1, q. l-2; II, p. 167, n. 64 şi Ord., loc. cât.; II, p. 172, n. 72. (A. I.) 14. Şi anume, dacă negăm concluzia 2, opusul concluziei 1 ar fi posibil.</p>
               <p rend="justify">15. Cf Aristotel, Analiticele Posterioare, I, 3, 72b, 25: „Cum demonstraţia trebuie să fie bazată pe premise anterioare şi mai bine cunoscute decât concluzia, iar acelaşi lucru nu poate fi în acelaşi timp atât anterior, cât şi posterior faţă de un altul, este evident că demonstraţia circulară nu este posibilă".</p>
               <p rend="justify">16. Cf. supra, pentru sensurile speciale ale celor doi termeni, paragraful 7: de fapt, concluzia aceasta spune că nu există ceva care să nu aibă o cauză finală, dar să aibă una eficientă.</p>
               <p rend="justify">17. Cf. Aristotel, Fizica, II, 6, 198a, 5-l3- 18. Cf. Aristotel, Fizica, II, 5, 196b, 17-22.</p>
               <p rend="justify">—  Cf Avicenna, Metafizica, VI, 5, S. Van Rie (ed.), p. 337.</p>
               <p rend="justify">20. Cf. Aristotel, Metafizica, XII, 7, 1072a, 26.</p>
               <p rend="justify">21. Cf. Aristotel, Metafizica, V, 2, 1013a, 33-35.</p>
               <p rend="justify">22. De fapt, există doar două demonstraţii raţionale, între care este intercalată invocarea lui Avicenna care propune recunoaşterea cauzei finale drept „cauza cauzelor".</p>
               <p rend="justify">23. Corolarul nu este neapărat o necesitate logică, ci opune o tradiţie augustiniană a modelului vieţii care îşi are scopul în afara ei şi tradiţia antică aristotelică a vieţii care îşi conţine scopul. Astfel, în celebrul său tratat de hermeneutică, De doctrina christiana, Sfântul Augustin a formulat într-un mod sintetic un ideal de viaţa care a caracterizat societatea medie vală, de la cel mai umil şi inconştient mod de manifestare a sa şi până la cele mai relevante meditaţii speculative: omul locuieşte în această lume asumând o stare de pelerin {in via) şi tinde prin toate faptele şi prin întreg parcursul gândirii sale spre ţara Tatălui {inpatria) – cf. De doctrina christiana, I, 7. Această distincţie înseamnă considerarea tuturor evenimentelor terestre întrucât sunt lipsite de un scop propriu, oglindite în activităţi care îşi proiectează finalitatea permanent în afara lor. Pentru mintea speculativă care beneficiază de simultaneitatea tradiţiilor, ideea augustiniană este radical opusă filosofiei practice aristotelice, în care posesia răgazului este semnul excelenţei unei vieţi în care se adună activităţile care îşi conţin scopul şi în care proiectarea finalităţilor în afara acţiunilor este doar semnul unei trude provenite fie din neştiinţă, fie din destinul nefericit al naşterii umile, fie din nedeprinderea practicării virtuţii {cf Aristotel, Politica, VIII, 3).</p>
               <p rend="justify">24. Cf. Aristotel, Metafizica, XII, 8, 1073a, 34 sqq., dar şi 1074a, 17 sqq.</p>
               <p rend="justify">25. Mişcarea şi schimbarea, deoarece presupun existenţa unui corp, sunt lăsate în seama fizicianului; cf. Aristotel, Despre suflet, I, 1, 403b, 7 sqq.</p>
               <p rend="justify">26. Cf. Avicenna, Metafizica, V, 2, S. Van Riet (ed.), p. 304: „Et haec est intenţio quae apud sapientes vocatur creaţio, quod est dare rei esse post non esse absolute (.) prius per essentiam, non tempore (.) ". La fel, Augustin, în Confesiuni, XII. 29. Dar Scotus face aici implicit o critică a maestrului său, Henri din Gând, care sperase să demonstreze posibilitatea unei creaţii intratemporale, în sensul în care timpul ar desemna o realitate superioară logic celei de creaţie {cf Henri din Gând, Quaestiones quodlibetales, 7-8, în *, Despre eternitatea lumii, IRI, Bucureşti, 1999, pp. 171 sqq.).</p>
               <p rend="justify">27. Şi anume, cauza eficientă să realizeze un efectuat, iar cea finală un finit, conform terminologiei propuse în paragraful 7, efectuatul şi finitul fiind aspecte diferite ale aceluiaşi obiect finit.</p>
               <p rend="justify">28. Adică, celui necesar de la un altul.</p>
               <p rend="justify">29. Ideea că realităţile separate ar fi lipsite de contingenţă şi, prin urmare, de libertate, ar însemna că ele se referă la motoarele lumii celeste, dar nu şi la îngeri. O asemenea referinţă ar putea avea în vedere afirmaţiile lui Aristotel din Metafizica, XII, 7, unde discuţia asupra motoarelor celeste nu dă de înţeles faptul că ele ar avea parte de un grad de libertate.</p>
               <p rend="justify">30. A fi în potenţa contradicţiei înseamnă că acel lucru este contingent şi nu necesar, deoarece contingenţa presupune posibilitatea actualizării uneia sau alteia dintre virtualităţile conţinute.</p>
               <p rend="justify">31. Faptul că forma nu actualizează înseamnă o distanţare a lui Scotus faţă de una dintre cele mai importante surse filosofice ale sale şi anume Avicenna. Pentru Avicenna, cauzalitatea formei este principiul fundamental al ontologiei (forma dat esse, preluat de Toma în tinereţe; cf. Toma din Aquino, Despre fiinţă şi esenţă, IV; trad. de Eugen Munteanu, Polirom, Iaşi, 1998, p. 71, chiar dacă însuşi Toma din Aquino a renunţat, în cele din urmă, la o asemenea filosofie a cauzalităţii formale, dezvoltând conceptul unei cauzalităţi existenţiale: cf. Summa Theologica, q. 8, a. l-2, dar şi C. Fabro, Participation et causalite selon Thomas d'Aquin, Louvain, Paris, 1961). Dimpotrivă, Scotus gândeşte problema cauzalităţii valorificând principiul avicennian al cauzalităţii formale, dar depăşindu-l şi integrindu-l ca pe un simplu episod intermediar al cauzalităţii eficiente, ceea ce este concordant conceptului creştin al creaţiei.</p>
               <p rend="justify">32. Şi anume, de materie sau de formă, corespondente ale cauzelor intrinseci.</p>
               <p rend="justify">33. Cf. Aristotel, Metafizica, VII, 8, 1033b, 16-l9 şi VIII, 6, 1045b, 20.</p>
               <p rend="justify">34. Cf. Ioannes Duns Scotus, Ordinaţio, I, d. 8, q. 2.</p>
               <p rend="justify">35. Cf. Aristotel, Metafizica, VII, 17, 1041b, 22-23- 36. Cf. supra, paragraful 9- 37. Independenţa nu semnifică aici o nouă ordine, ci o excepţie de la genul ordinii dependenţei, aşa cum reiese din finalul paragrafului. Materia este aici anterioară formei, deci „mai puţin dependentă" ca ea.</p>
               <p rend="justify">38. Cf. Augustin, Confesiuni, XII, 3-4, 6-9, 39- Această autoritate ridică problema influenţei stoicismului asupra lui Augustin, deoarece teoria anteriorităţii materiei faţă de formă este de inspiraţie stoică, iar Augustin o putea cunoaşte cel puţin din critica pe care o aduce Plotin acestei teorii (cf. Plotin, Enneade, VI, 1, 26), dar şi, implicit, a interpretării creştine a platonismului. Faptul că forma este anterioară în concepţia platoniciană a cunoaşterii ţine mai degrabă de spiritul platonismului, pentru care universalul este adevăratul obiect şi adevărata condiţie a cunoaşterii. În pasajul citat din Con-fesiuni, Augustin afirmă însă contrariul acestui principiu, chiar dacă semnificaţiile termenilor sunt mai degrabă legate de ordinea creaţiei expuse în Geneză decât de principiile platoniciene. Scotus transformă însă afirmaţia augustiniană în principiu ontologic pentru a putea evita interpretarea creaţiei din nimic prin principiul creaţiei în care forma inteligibilă intermediază, caracteristic neoplatonismului. El continuă astfel, firesc, tradiţia augustiniană a dialogului teologiei creştine cu gândirea neoplatoniciană.</p>
               <p rend="justify">—  Cf Aristotel, Metafizica, VII, 3, 1029a, 1 sqq., pentru anterioritatea formei faţă de materie, dar şi IX, 8, 1049b, 5 sqq., pentru anterioritatea actului faţă de potentă.</p>
               <p rend="justify">40. Cf. Avicenna, Metafizica, VI, 5, S. Van Riet (ed.), p. 337: „Scias etiam quod aliquando res est causata în sua causa-litate, et aliquando est causata în suo esse".</p>
               <p rend="justify">41. Aceasta deoarece orice obiect corporal presupune o cantitate calificată.</p>
               <p rend="justify">42. Manuscrisele sugerează evidenţa raţionamenului astfel încât nici nu mai consideră că el ar trebui menţionat. Urmând exemplul dat, el ar putea fi: există ordini accidentale, unde termenii nu sunt în totalitate înşiruiţi cauzal.</p>
               <p rend="justify">43. Cf Aristotel, Metafizica, VII, 3, 1029a, 5.</p>
               <p rend="justify">44. Cf. Aristotel, Metafizica, IX, 8, 1050a, 4.</p>
               <p rend="justify">45. Pasajul ar putea face o aluzie la afirmaţia lui Aristotel din Metafizica, I, 9, unde critica platonismului se întemeiază pe faptul că adepţii lui au presupus mai multe principii explicative ale realului decât ar fi fost necesar.</p>
               <p rend="justify">46. Şi anume că A şi B nu sunt egali.</p>
               <p rend="justify">47. Cf. Aristotel, Fizica, II, 8, 199a, 8-l5; II, 9, 200a, 15 – 200b, 4.</p>
               <p rend="justify">48. Propoziţia se referă la cele trei moduri ale întâietăţii, potrivite celor trei ordini alese de Scotus.</p>
               <p rend="justify">49. Cf. infra, cap. IV, paragraful 94, concluzia 11.</p>
               <p rend="justify">50. Effectivum reprezintă posibilitatea reală de a produce, iar effectibile desemnează posibilitatea reală de a fi produs. Posibilitatea reală desemnează o intermediaritate între pura posibilitate logică şi realitatea existentă actuală. Terminologia filosofică cu care debutează concluzia aminteşte expresia greacă en tois ousi, reluată în latină prin în entibus, care desemnează în neoplatonism regimul ierarhic al fiinţelor ordonate după criteriul calităţii.</p>
               <p rend="justify">51. În terminologia filsoficâ latină, termenul quiclditas desemnează esenţa, el fiind prescurtarea expresiei quodquiderat esse, traductibilă prin „ceea ce era pentru a fi". Această expresie reia formula to ti en einai {cf. mai ales Metafizica, VII, sau Despre suflet, II, 1), inventată de Aristotel pentru a desemna conceptul propriu al esenţei angajate în devenire (pentru lămuriri şi bibliografie, cf. Aristoel, Despre suflet, traducere de A. Baumgarten, Humanitas, Bucureşti, 2005, n. 247, p. 276).</p>
               <p rend="justify">52. Formula reaminteşte structura argumentelor existenţei unui prim motor din cartea a VlII-a a Fizicii lui Aristotel şi a argumentelor tomiste ale existenţei divine (c/Summa neologica, Ia, q. 2, a. 3). Comună acestora este presupoziţia imposibilităţii „ascendente" a unei serii infinite.</p>
               <p rend="justify">—  Cf Aristotel, Despre generare şi corupere, II, 10-l1.</p>
               <p rend="justify">54. Cf. Avicenna, Metafizica, VI, 5, S. Van Riet (ed.), p. 334.</p>
               <p rend="justify">55. Cf. Aristotel, Metafizica, V, 11, 1018b, 9.</p>
               <p rend="justify">56. Composibilitatea a două concepte înseamnă, pentru Scotus, faptul că operaţia logică de compunere a lor nu este contradictorie, în virtutea proprietăţilor lor esenţiale. Această compatibilitate logică este fundamentată astfel ontologic,</p>
               <p rend="justify">Întrucât compunerea logică a celor două concepte – dacă fiecare are un corelat real – echivalează cu demonstrarea existenţei actuale a corelatului conceptului astfel compus. Ceea ce nu este incomposibil (ca antonim al termenului composibil) este posibil. În tratatul Despre primul principiu, Scotus demonstrează composibilitatea între conceptele de fiinţă şi de infinit. Conceptul rezultat din compunere este cel de fiinţă infinită; din incomposibilitatea conceptelor rezultă că fiinţa infinită este posibilă şi se demonstrează existenţa sa în act. Cf. Ord. I, d. 2, p. 1, q. l-2; II, pp. 206-207, nn. 132-l33: „Sicut quidlibet ponendum est possibile cuius non apparet impossibilitas, ita et compossibile cuius non apparet incompossibilitas; hic incompossibilitas nulla apparet, quia de ratione entis non est finitas, nec apparet ex ratione entis quod sit passio convertibilis cum ente". Cf. Rep. Par. I, d. 2, q. 3; Vives, 22, 73a, n. 8. (A. I.) 57. Dacă natura comună ar fi suficientă pentru existenţă, ar însemna că, spre exemplu, Socrate, a cărui natură comună este omul, ar putea să existe doar ca om, fără trăsăturile distinctive care individuează natura comună.</p>
               <p rend="justify">58. Cf. Aristotel, Fizica, I, 4, 188a, 17.</p>
               <p rend="justify">—  Şi anume, o cauză care să funcţioneze ca o cauză finală.</p>
               <p rend="justify">60. Expresia natura finita are sensul de „natură ordonată spre un scop" şi nu „natură care are un scop".</p>
               <p rend="justify">61. Cf. Aristotel, Metafizica, VIII, 3, 1043b, 33.</p>
               <p rend="justify">62. Cele şase concluzii anunţate sunt aşezate în rândurile următoare astfel: concluziile 16-l7 şi 19 se referă la unitate, iar concluzia 18 conţine cele trei concluzii anunţate despre tema identităţii.</p>
               <p rend="justify">63. Cf. Aristotel, Metafizica, XII, 10, 1075a, 18.</p>
               <p rend="justify">64. Scopul, odată atins, îl determină pe cel ce a tins spre el să îşi înceteze mişcarea. Mulţumirea de a atinge scopul se manifestă prin repaus.</p>
               <p rend="justify">65. Cf Aristotel, Metafizica, V, 16, 1021b, 14-l5.</p>
               <p rend="justify">66. Cf. Aristotel, Fizica, III, 6, 207a, 13.</p>
               <p rend="justify">67. Cf. Aristotel, Etica Nicomahica, I, 1, 1094a, 3</p>
               <p rend="justify">68. Cf. Avicenna, Metafizica, VI, 5, S. Van Riet (ed.), p. 345: „Et deinde sic interrogetur: quare voluisti prodesse illi, respondebit: quia bene facere bonum est". Ceea ce descrie Avicenna prin fraza sa este o idee tipic neoplatoniciană. Ideea s-a născut în mediul neoplatonismului grec {cf Proclos, Elemente de teologie, prop. 12, 27) şi a putut fi transmisă celui arab prin traducerea tratatului lui Proclos. Ideea a pătruns însă şi în tradiţia latină direct prin intermediul lui Dionisie, Despre numele divine, IV, 20. Pasajul este citat de Toma din Aquino, în Summa Theologica, Ia, q. 5., a. 3: „bonum est diffusivum sui esse, ut ex verbis Dionysii acci-pitur", conform căreia binele este „autodifuziv". Termenul diffusivum înseamnă acelaşi lucru cu communicativum din textul lui Scotus, ceea ce ne atestă un interesant pasaj din Summa de bono a lui Albert cel Mare (q. 1, art. 6, H. Kuhle et al., eds., Anchendorff, Miinchen, 1951, p. 12, rândul 30: „bonum în causa prima est diffusivum et communicativum."). Pasajul atestă sinonimia termenilor din punct de vedere filosofic şi nu doar filologic. Pentru că terminologia latină a preluat termenul prin diffusivum, chiar dacă Scotus foloseşte aici termenul communicativum, am preferat reluarea lui în traducere prin corespondentul exact în terminologia românească a conceptului originar de care se foloseşte Scotus în acest pasaj care îl invocă pe Avicenna.</p>
               <p rend="justify">—  Cf. Avicenna, Metafizica, VI, 5, S. Van Riet (ed.), p. 342: „verbum autem liberalitas. Est donator tribuens alii extra se donum non propter retributionem". Termenul liberalitas conţine aceeaşi semnificaţie ca şi autodifuzarea binelui {cf nota precedentă).</p>
               <p rend="justify">70. Termenul philosophantium ar putea fi o parafrază la traducerea latină a Metafizicii lui Aristotel (I, 3, 983b, 6), unde Aristotel se referă la presocraticii care încercau să filosofeze fără a avea instrumentele necesare folosind verbul corespondent cu nunaţă peiorativă (tonprotonphilosopbesantori). Traducerea latină a Metafizicii confirmă această terminologie a lui Scotus: „Primo igitur philosophantium." – cf.</p>
               <p rend="justify">Aristotelis Metaphisica translatio vetus, Sancti Thomae Aquinatis In metaphysicam Aristotelis commentaria, lecţio 4, M. R. Cathala, Marietti, Torino, 1926, p. 24.</p>
               <p rend="justify">71. Cf. infra, cap. IV, paragrafele 88 sqq.</p>
               <p rend="justify">72. Sau articulat cu referire la perfecţiuni: noţiunea genului şi diferenţei.</p>
               <p rend="justify">—  Finitul sau infinitul nu se raportează la cantitate, ci la faptul de a avea sau nu scop.</p>
               <p rend="justify">74. Cf. Anselm din Canterbury, Monologion, cap. 15: „Căci ceva este mai bun decât propria nefiinţă" (trad. de A. Baumgarten, Biblioteca Apostrof, Cluj-Napoca, 1998). Exemplul atributului înţelepciunii este luat din acelaşi context anselmian. Prin perfecţiune absolută se denumeşte o proprietate care, dacă este compatibilă cu faptul de a fi atribuită unui obiect, face ca acel obiect să fie mai bun. Deci, prin „absolut" nu se face referire la gradul suprem al perfecţiunii, ci la proprietatea acesteia de a fi întotdeauna un bine pentru obiectul căruia îi este atribuită.</p>
               <p rend="justify">75. Cf. nota anterioară şi întreg capitolul 15 al lucrării lui Anselm din Canterbury.</p>
               <p rend="justify">76. Cf. Aristotel, Fizica, II, 6, 198a, 7-9.</p>
               <p rend="justify">77. Pasajul ar putea fi o discretă aluzie la Aristotel, Metafizica, I, 2, 982a, 17.</p>
               <p rend="justify">78. Cf. Aristotel, Fizica, VIII, 6, 259b, 32 – 260a, 19; Despre cer, II, 3, 286a, 34 – 286b, 9; Despre generare şi corupere, II, 10, 336a, 23; Metafizica, XII, 6-7, 1074a, 9-23.</p>
               <p rend="justify">—  Mişcarea cauzată necesar şi uniformă este mişcarea circulară a astrelor; cf. Aristotel, Despre cer, I, 2-4 şi, mai ales, II, 6.</p>
               <p rend="justify">80. Cf. Aristotel, Fizica, VIII, 6, 259b, 32 – 260a, 19; Despre cer, II, 3, 286a, 34 – 286b, 9; Despre generare şi corupere, 336a, 23; Metafizica, XII, 6-7, 1074a, 9-23.</p>
               <p rend="justify">81. Scotus înregistrează aici dubla sursă a posibilităţii explicaţiei sursei răului: prin materie şi prin formă. El remarcă inconsistenţa primei explicaţii în contextul creştin: dacă ea este creată, ea nu poate fi sursă a răului în mai mare măsură decât alte realităţi, ceea ce înseamnă că sursa lui trebuie căutată în principiul formei. Este interesant de remarcat faptul că aceeaşi oscilaţie o întâlnim în filosofia lui Plotin, în Enneade, I, 8, deşi nu cunoaştem o posibilă legătură atestabilă filologic, chiar prin texte intermediare, între cele două teorii.</p>
               <p rend="justify">82. Triada neoplatoniciană a fiinţei, vieţii şi a înţelegerii pare inspirată aici de capitolul 31 din Monologion-ului Anselm din Canterbury (ed. Cât., p. 73), unde ea avea ca funcţie dovedirea unităţii conceptului fiinţei şi raportul ei cu diverse atribute care constituie ierarhia lumii.</p>
               <p rend="justify">83. Scotus respinge această a şasea cale care afirmă că înţelegerea, voinţa, înţelepciunea şi iubirea trebuie atribuite celui prim în virtutea evidenţei faptului că sunt perfecţiuni absolute, demonstrând că natura îngerului prim, considerată ca predicat, are acelaşi regim cu înţelepciunea. Acest fapt ar determina atribuirea sa celui prim, ceea ce, evident, este absurd.</p>
               <p rend="justify">84. Adică asemenea uneia care face parte din genul substanţei.</p>
               <p rend="justify">85. În total, sunt patru contraargumente pe care Scotus le vede ca posibile la teza lui, iar al doilea contraargument are parte de o reformulare.</p>
               <p rend="justify">86. Aici contraargumentul imaginat de Scotus în defavoarea tezei sale face trimitere la conţinutul paragrafului 56.</p>
               <p rend="justify">87. Cf. Ioannes Duns Scotus, Lect. I, 39; ed. Vatican, voi. XVII, pp. 48l-510. (A. I.) 88. Aceste genuri cauzale sunt cele expuse în capitolul I.</p>
               <p rend="justify">89. Cf. Aristotel, Metafizica, XII, 9, 1074b, 15-30.</p>
               <p rend="justify">90. Şi anume, dacă intelecţia nu este aceeaşi cu prima natură.</p>
               <p rend="justify">91. Expresia, tradusă aici literal, are ca semnificaţie faptul că acel concept căreia i se aplică are un caracter contingent în raport cu un altul. Cf. şi nota 30.</p>
               <p rend="justify">92. Afirmaţia ar putea fi înţeleasă drept o aluzie la definiţia aristotelică a sufletului {cf Despre suflet, II, 1, 4l2b, 3-5, unde sufletul este „actul prim al corpului natural dotat cu organe"). Actele secunde ale sufletului sunt actele facultăţilor lui, iar cel suprem este intelectul. Aceasta ar însemna că actul secund suprem al sufletului ar fi intelectul, ceea ce Aristotel autorizează indirect în Despre suflet (II, 3, 4l4b, 20 sqq.) şi direct în Etica Nicomahică (IX, 8, 1168b 35). O asemenea interpretare ar putea da noimă pasajului lui Scotus, înţelegând regimul aristotelic în care îşi gândeşte exemplul. 93- Distincţia activum – factivum s-ar putea, eventual, referi la deosebirea dintre acţiunea completă (care îşi conţine scopul) şi cea incompletă (care nu şi-l conţine) din Aristotel, Metafizica, IX, 6, 1048b, 18 sqq.</p>
               <p rend="justify">94. Cf. Aristotel, Metafizica, XII, 9, 1074b, 15-30.</p>
               <p rend="justify">95. Argumentul este folosit de Toma din Aquino în Summa neologica, I, q. 14, a. 2 pentru a arăta că Dumnezeu este propria inteligenţă, însă Scotus spune că acest lucru ar putea fi valabil şi în spaţiul angelic, de unde rezultă insuficienţa argumentării tomiste.</p>
               <p rend="justify">96. Şi anume, în raport cu cea accidentală.</p>
               <p rend="justify">97. Şi anume, nu se poate gândi decât pe sine, în sensul în care nu poate avea un alt act de a gândi ceva diferit de sine.</p>
               <p rend="justify">98. Cf Avicenna, Metafizica, V, 1.</p>
               <p rend="justify">—  Cunoaşterea habituală se referă la una dintre cele trei stadii ale intelectului (în pură posibilitate, în posibilitatea habituală şi în act) menţionate de Aristotel în Despre suflet, II, 5, 417a, 22 sqq.</p>
               <p rend="justify">100. Aşa cum se va putea remarca, primele şase sunt considerate de Scotus valide, iar a şaptea invalidă.</p>
               <p rend="justify">101. De fapt, referinţa este la a opta concluzie.</p>
               <p rend="justify">102. Şi anume, infinite în potentă.</p>
               <p rend="justify">103. La fel, în sensul de infinite în potentă.</p>
               <p rend="justify">104. Termenul responsio se referă aici la cele rostite de posibilul oponent şi are sensul unei obiecţii.</p>
               <p rend="justify">105. Cf. J. Duns Scot, Le principe d'individuation, introduction, traduction et notes de G. Sondag, Vrin, Paris, 1992.</p>
               <p rend="justify">106. Cf. Augustin, Despre cetatea lui Dumnezeu, XII, 19- 107. Ca şi la începutul tratatului {cf paragraful 5 şi nota aferentă), Scotus ia în discuţie tacit prima propoziţie a tratatului Liber de causis.</p>
               <p rend="justify">108. Expresia nata est gigni, traductibilă literar prin „născută spre a fi realizată", ca şi mai jos, în paragraful 71 (nata est causari) sau, în alte două ocurenţe, în paragraful 72, sunt forme de reduplicaţie ale unui sens unic pe care l-am tradus ca atare.</p>
               <p rend="justify">—  Cf. Augustin, Despre treime, IX, 12.</p>
               <p rend="justify">110. Cf. Quodlibeta, XIII, ed. Vives, voi. 25, 522b-526, 539b-541a.</p>
               <p rend="justify">111. Dacă noi l-am cunoaşte pe Dumnezeu, am avea şi cunoaşterea pietrei pe care el o deţine printr-o intuiţie intelectuală, astfel încât o cunoaştere separată a pietrei nu ne-ar aduce nici un plus de cunoaştere.</p>
               <p rend="justify">112. Termenul se referă la realităţile compuse din formă şi materie sau din concept şi imagine.</p>
               <p rend="justify">113. Aceste proprietăţi prime sunt trancendentaliile, termeni convertibili care enunţă semnificaţiile particulare ale eului prim, unul, binele, fiinţa, adevărul, lucrul şi frumosul. Pentru o expunere a lor, cf. Toma din Aquino, De veritate, I, 1.</p>
               <p rend="justify">114. Pentru Scotus, ca şi pentru Avicenna (Metafizica, V, 1) fiinţa este primul concept al intelectului.</p>
               <p rend="justify">115. Referinţa lui Scotus este la Anselm din Canterbury, Proslogion, 2-4. Termenul de coloratio (sau roboratid) se referă la transformarea argumentului anselmian; rezultatul acestui proces – noul argument astfel modificat – este folosit de Scotus pentru a demonstra infinitatea Fiinţei Supreme şi nu existenţa ei, aşa cum era cazul la Sf. Anselm. Cf. Ord. I, d. 2, p. 1, q. l-2; II, n. 137, pp. 208-209. (A. I.) 116. Tema „repausului' intelectului în cunoaşterea divinului este cunoscută evului mediu latin (cf, de exemplu, Bonaventura, Sermones dominicales, 36, 2), iar pentru scolastici, sursa apropiată ar putea fi mistica victorină (cf., de exemplu, Hugo din Saint-Victor, Despre substanţa iubirii, II sau Despre cele cinci septene, IV etc, în Meditaţii spirituale, traducere din limba latină de Miruna şi Bogdan Tătaru Cazaban, Univers Enciclopedic, Bucureşti, 2005), pe când o sursă îndepărtată şi indirectă este Plotin, Enneade, VI, 2, 8.</p>
               <p rend="justify">117. Cf. Aristotel, Fizica, VIII, 10, 266a, 10-24.</p>
               <p rend="justify">233 118. Cf. Aristotel, Metafizcia, XII, 7, 1073a, 3-l3.</p>
               <p rend="justify">119. „Filosofii" se referă în general la tradiţia neoplatoniciană, de inspiraţie greacă sau arabă, care admite mişcarea circulară şi animaţia cerului, în măsura în care această mişcare conţine speciile indivizilor pieritori existenţi în lumea sublunară. Pentru ilustrarea unei asemenea teorii, cf. lista propoziţiilor cenzurată în anul 1277 de Etienne Tempier, episcop al Parisului, mai ales prop. 87 (ed. Cât., n. 9).</p>
               <p rend="justify">120. Acest argument se găseşte în paragrafele 67-68.</p>
               <p rend="justify">121. Argumentul este formulat în paragraful 70.</p>
               <p rend="justify">122. Ioannes Duns Scotus face referinţă aici la tratatul de teologie pe care îşi propusese să îl scrie pentru a completa perspectiva metafizică asupra existenţei fiinţei infinite cu o perspectivă teologică. Acest tratat se pare că nu a fost scris niciodată, deşi proiectul său este anunţat în tratatul Despre primul principiu (% 93: „Căci în acest prim tratat am încercat să văd cum se conchide în vreun mod anume asupra afirmaţiilor metafizice despre tine, prin raţiunea naturală. În următorul voi trata despre cele ce trebuie crezute, în care este cuprinsă raţiunea, totuşi prin aceasta fiind chiar mai sigure pentru catolici prin faptul că nu se bazează pe intelectul nostru care vede tulbure şi care este nesigur în privinţa multora, ci în mod ferm pe adevărul tău, care este cel mai solid".) (A. I.) 123. Cf. paragraful 33- 124. Cf. Toma din Aquino, Summa Theologica, Ia, q. 45, a. 5, ad. 3- 125. Cf. Toma din Aquino, Summa Theologica, I, 7, 1.</p>
               <p rend="justify">126. Cf. Aristotel, Fizica, III, 4, 203b, 20-22.</p>
               <p rend="justify">127. Cf. Aristotel, Fizica, VIII, 10, 266a, 24 – 266b, 6.</p>
               <p rend="justify">128. Cf. Aristotel, Metafizica, XII, 7, 1073a, 3-l1.</p>
               <p rend="justify">129. Pentru sensul verbului colorare, cf. paragraful 79 şi nota aferentă.</p>
               <p rend="justify">130. Cf. Aristotel, Metafizica, XII, 6, 1071b, 19-22.</p>
               <p rend="justify">131. Cf paragraful 58.</p>
               <p rend="justify">132. Termenul se referă aici la cei care mărturisesc, în general, credinţa creştină ca pe o credinţă universală şi este opus filosofilor, greci şi arabi, cu a căror tradiţie dispută aici Scotus.</p>
               <p rend="justify">—  Parafrază după Aristotel, Despre suflet, III, 4, 429a, 19-20. Sensul afirmaţiei la Aristotel era: puritatea intelectului este condiţia receptivităţii lui, pentru că orice structură prealabilă actului cunoaşterii l-ar putea împiedica în cunoaştere. Faptul că Scotus îl citează aici înseamnă faptul că el gândeşte intelectul divin drept singurul care împlineşte condiţia purităţii absolute cerute de textul aristotelic.</p>
               <p rend="justify">134. Cf. Ord. I, d. 3, p. 1, q. l-2; III, p. 40, n. 58.</p>
               <p rend="justify">135. Cf. Aristotel, Metafizica, XII, 10, 1076a, 5.</p>
            </div>
            <div type="div2">
               <head>Duns Scotus şi tratatul <hi rend="italic">Despre primul principiu</hi>
               </head>
               <subtitle>Un tratat original în filosofia medievală.</subtitle>
               <p rend="justify">La începutul secolului al XlV-lea, când se presupune că a fost conceput tratatul Despre primul principiu1, subiectul care incitase redactarea acestuia constituia o problemă legitimă 1. Una dintre dificultăţile majore ale studiului operei lui loannes Duns Scotus este imposibilitatea – până la ora actuală – de a se stabili o cronologie riguroasă a scrierilor sale. Potrivit părerii lui S. Day (Intuitive Cognition. A Key to the Significance oftheLaterscholastics, The Franciscan Institute St. Bonaventure, New York, 1947, p. 45), „If the chronological sequence of an author's writings is known, the task of the historian is com-paratively simple. If it is not, his task is well-nigh impossible, especially if there are contradictions (apparent or real) în the writings of the author to be studied. Scotus falls under this second head. Very little is known with certitude about the order în which his works were written. Most of them were left în an unfinished condition, because his sudden death prevented him from reducing to a definite order the numerous additions, corrections and cancellations that he was constantly making.". A se vedea, de asemenea, studiul lui C. Balic, „De critica textuali Scholasticorum scriptis accomodata", în</p>
               <p rend="justify">(din punct de vedere spiritual, cel puţin) pentru lumea creştină. Este vorba, aşa cum sugerează şi titlul, despre o nouă încercare de a demonstra existenţa lui Dumnezeu, înţeles drept principiu explicativ ultim al lumii1. Ceea ce înseamnă că nu alegerea subiectului singularizează acest tratat în opera lui Duns Scotus şi în literatura de specialitate a timpului său; originalitatea sa se prezintă sub alte două aspecte, unul legat de formă, iar celălalt legat de conţinut.</p>
               <p rend="justify">Pe de o parte, acest tratat – de întindere redusă – este singura lucrare sintetică autonomă în economia întregii opere a lui Duns Scotus. Acest autor urmează (în general) în redactare regulile metodologice specifice epocii sale: cele trei variante ale tradiţionalului comentariu al Sentinţelor lui Petrus Lombardus (lectura, text scurt destinat predării, reportatio, un ansamblu de note redactat de auditoriu şi ordinaţio, care reprezintă versiunea definitivă destinată publicării) sunt completate de comentariile filosofice; urmează apoi aşa-numitele collationes, conferinţe care intrau în atribuţiile oricărui maestru regent, la fel ca şi disputele quodlibetales; la aceste scrieri se adaugă Antonianum, nr. 22, 1945, pp. 267-308. În ceea ce priveşte tratatul <hi rend="italic">Despre primul principiu,</hi>  există argumente pentru ipoteza că este o scriere tardivă, care dă seama de o gândire matură, deja formată în nişte cadre doctrinare bine stabilite. Duns Scotus a murit în anul 1308 la Koln; se poate considera deci că tratatul a fost redactat în primii ani ai secolului al XlV-lea. 1. I. Duns Scotus, Despre primul principiu, cap. 1, ş 1: „Fie ca primul principiu al lucrurilor să îmi îngăduie să cred, să ştiu şi să dezvălui cele plăcute măreţiei sale şi care ne ridică la contemplarea lui". Această primă frază a tratatului stabileşte că primul principiu este o persoană şi nu un principiu prim (doar) eficient din punct de vedere fizic, aşa cum este, spre exemplu, Primul Motor Imobil teoretizat de Aristotel.</p>
               <p rend="justify">DUNS SCOTUS ŞI TRATATUL 237</p>
               <p rend="justify">Theoremata1, lucrare ce enunţă principiile indispensabile dobândirii adevărului speculativ, dar care nu este caracterizată de suficienţa de sine a unui tratat unitar. În acest context, tratatul Despre primul principiu se individualizează prin faptul că Duns Scotus reia problemele legate de cunoaşterea existenţei lui Dumnezeu, deja tratate în opera sa teologică2, 1. Deşi autenticitatea acestei opere a fost pusă sub semnul întrebării, s-a considerat în cele din urmă că lucrarea prezintă în mod autentic gândirea maestrului, chiar dacă este posibil să nu fi fost redactată de către Scotus însuşi. Cf. F.-X. Putallaz, Introduction au Duns Scot: Trăite du premier principe, Vrin, Paris, 2001, pp. 9-70.</p>
               <p rend="justify">2. I. Duns Scotus a preluat cea mai mare parte a materialului care constituie tratatul Despre primul principiu din Ordinaţio, principiala sa lucrare teologică. Acest material a fost prelucrat, suferind modificări pe multiple planuri. A se vedea, în acest sens, R. Prentice, The Basic QuidditativeMetaphysics of Duns Scotus as seen în bis De primo principio, Antonianum, Roma, 1970, pp. 13-l5, unde sunt enumerate trei tipuri de modificări operate de Duns Scotus asupra acestui material: 1. Există elemente noi în tratatul Despre primul principiu (materialul din Ordinaţio este organizat sub formă de quaestio: Ord. I, d. 2, p. 1, q. 1; ibid., q. 3 şi ibid., d. 8, p. 1, q. 1; materialul tratatului Despre primul principiu este organizat în capitole), iar capitolele al treilea şi al patrulea al tratatului omit anumite pasaje cu caracter ontologic prezente în Ordinaţio; 2. Tratatul Despre primul principiu reprezintă o dezvoltare superioară din punct de vedere doctrinar a materialului din Ordinaţio (mai ales prin faptul că instrumentul de analiză privilegiat în tratat este ordinea esenţială, proprietate disjunctivă a fiinţei univoce); 3. Tratatul Despre primul principiu se vrea a fi un nou Proslogion, ceea ce conferă operei caracterul de autosuficienţă în raport cu celelalte scrieri; tratatul reprezintă, în viziunea lui R. Prentice. A new.</p>
               <p rend="justify">Pentru a încerca sistematizarea întregului material într-un tratat structurat – atipic pentru practica universitară – pe capitole. Structura rezultată din această nouă abordare (la nivelul formei) este riguroasă şi dă seama de intenţia autorului de a concentra într-o lucrare de dimensiuni reduse concluziile sale privitoare la subiectul adus în discuţie.</p>
               <p rend="justify">Pe de altă parte, în ceea ce priveşte conţinutul acestui tratat, trebuie făcute mai multe precizări. Mai întâi este important de reţinut că tratatul Despre primul principiu este o lucrare filosofică, ce are un fundament solid în metafizica scotistă. Este adevărat – aşa cum am menţionat deja – că tema acestei lucrări este existenţa lui Dumnezeu sau, mai precis, demonstrarea raţională a existenţei lui Dumnezeu. Şi tocmai pentru că este vorba despre o demonstraţie raţională, ar fi o eroare din partea cititorului modern să îşi închipuie că se află în faţa unei opere de teologie. Desigur, există – în viziunea lui Duns Scotus – o legătură foarte puternică între această abordare filosofică a unei probleme teologice şi teologie; vom reveni asupra acestui aspect în rândurile de mai jos. Pentru moment, să nu pierdem din vedere specificul acestui tratat, care are o orientare incontestabil metafizică. Iar ceea ce se dovedeşte a fi original în acest sens este faptul că Scotus îşi întemeiază întreaga demonstraţie pe analiza conceptului quidditativ de fiinţă (concept original care marchează o adevărată ruptură în filosofia medievală) şi că deduce existenţa unei fiinţe prime (în eficienţă, finalitate şi eminenţă), infinite şi unice, folosind drept instrument al analizei una dintre proprietăţile disjunctive ale fiinţei univoce şi anume ordinea esenţială.</p>
               <p rend="justify">Sort of Proslogion, adapted to the new Aristotelian revolution that was în full possession of the occidental academic world of the begining of the XlVth century".</p>
               <p rend="justify">DUNS SCOTUS ŞI TRATATUL 239</p>
               <p rend="justify">Miza tratatului Despre primul principiu şi comprehensiunea sa astăzi</p>
               <p rend="justify">Tratatul Despre primul principiu caută să arate ce se poate cunoaşte prin raţiune despre natura divină1 revelată deja de către Dumnezeu: „Eu sunt cel ce sunt" (Exodul 3,14)2. În această formulare se găseşte cheia interpretativă a tratatului: interpretarea curentă a acestui pasaj în Evul Mediu punea accentul pe ideea că Dumnezeu s-a revelat pe sine ca fiinţă. Drept urmare, este legitim şi cât se poate de adecvat ca 1. I. Duns Scotus, Despre primul principiu, cap. 1, ş 1: „Ajută-mă Doamne, pe mine care caut, &lt;să aflu&gt; cât poate ajunge raţiunea noastră naturală să cunoască din fiinţa adevărată care eşti tu, începând de la fiinţa pe care ai predicat-o despre tine" (sublinierea noastră).</p>
               <p rend="justify">2. Acest pasaj justifică o anumită orientare a discursului despre divin, care a fost numită „metafizica Exodului" şi care ia drept punct de plecare a analizei raţionale conceptul de fiinţă pentru că astfel s-a revelat Dumnezeu oamenilor. Cf. P. Vignaux – „Metaphysique de l'Exode, philosophie de la religion (â partir du De primo principio selon Duns Scot) ", în Rivista di filosofia neo-scolastica, nr. 70 (1978), pp. 135-l47. A se vedea, de asemenea, E. Gilson – L'esprit de la philosophie medievale, Vrin, Paris, 1944, p. 50. Această orientare este evidentă în tratatul Despre primul principiu, în chiar primul paragraf: „Doamne Dumnezeul nostru, &lt;tu&gt; i-ai răspuns lui Moise, servitorul tău ce căuta să-ţi afle numele de la tine, cel mai drept învăţător, spre a-l face cunoscut fiilor lui Israel, &lt;tu&gt;, care ştii cât poate concepe despre tine intelectul muritorilor, dezvăluind binecuvântatul tău nume: «Eu sunt cel ce sunt» ".</p>
               <p rend="justify">Cercetarea raţională care îl are ca obiect pe Dumnezeu să îşi aibă punctul de plecare în analiza conceptului de fiinţă.</p>
               <p rend="justify">În cazul lui Duns Scotus, faptul că el îşi începe analiza pornind de la conceptul de fiinţă echivalează cu asumarea unei poziţii metafizice ferme. Schematic, structura argumen-tativă a tratatului s-ar putea reprezenta astfel: se enunţă definiţia prin care Dumnezeu s-a făcut cunoscut prin revelaţie, se propune cercetarea acestei definiţii în scopul de a descoperi ce poate cunoaşte intelectul uman despre natura divină printr-o analiză raţională ce are ca punct de plecare conceptul de fiinţă, iar acest concept este apoi investigat prin prisma uneia dintre proprietăţile sale şi anume cea mai potrivită pentru acest gen de demers: ordinea esenţială.</p>
               <p rend="justify">Căutarea pur raţională care se întreprinde exclude de la început orice influenţă a iluminării divine şi îşi propune să nu folosească drept premise niciuna dintre cunoştinţele obţinute de către om altfel decât prin exerciţiul exclusiv al raţiunii. Dar raţiunea nu poate fi izolată, decupată în domeniul mai vast al spiritului uman; raţiunea – în condiţiile în care a luat naştere interogaţia despre natura divină – nu poate „uita" ceea ce creştinul resimte ca un adevăr incontestabil: certitudinea existenţei revelate a lui Dumnezeu1.</p>
               <p rend="justify">Trebuie doar să se ştie că metodele şi instrumentele cercetării divinităţii diferă în funcţie de tipul de abordare -raţional sau religios – a problemei: fiecare abordare trebuie să se limiteze la acea metodă care-i conferă legitimitate şi care este justificată de competenţele sale, stabilite anterior.</p>
               <p rend="justify">1. I. Duns Scotus, Despre primul principiu, cap. 1, ş 1: „Tu eşti fiinţa adevărată, tu eşti întreaga fiinţă. Eu cred aceasta, iar dacă îmi este îngăduit, aş vrea să cunosc aceasta" (sublinierea noastră).</p>
               <p rend="justify">DUNS SCOTUS ŞI TRATATUL 241</p>
               <p rend="justify">De altfel, raţiunea şi credinţa nu sunt puse în conflict în abordarea scotistă, al cărei demers este unul de investigare a inteligibilităţii credinţei. De aceea, Duns Scotus îşi începe tratatul cu o rugăciune, iar de-a lungul lucrării rugăciunea irupe, nu o dată, pentru a ritma interogaţia raţională. Nu este vorba despre o confuzie între raţiune şi credinţă. Duns Scotus este unul dintre cei mai tehnici şi mai riguroşi gânditori ai Evului Mediu: o asemenea eroare ar fi inexplicabilă în scrierile lui. Rugăciunea nu intervine pentru a tulbura demersul raţional, ci este manifestarea spiritului franciscan sub înrâurirea căruia Duns Scotus scrie acest tratat, spirit de devoţiune care trebuie să însoţească orice întreprindere umană. În jurul anului 1307, când se presupune că a fost scris tratatul Despre primul principiu, exista în sânul ordinului Sfântului Francisc o dispută referitoare la compatibilitatea – sau mai degrabă lipsa de compatibilitate -dintre studiu şi devoţiune. Este foarte posibil ca tratatul să fie o încercare de sinteză a acestor aspecte aparent opuse ale vieţii în cadrul ordinului franciscan, o încercare de a arăta că efortul pentru cunoaştere şi spiritul religios se pot îmbina armonios, în aşa fel încât studiul să fie susţinut de rugăciune fără ca vreunul dintre aceste două aspecte să aibă de suferit1.</p>
               <p rend="justify">Raţiunii îi este desemnată o sarcină lipsită de orice echivoc: ea trebuie să cerceteze ce poate cunoaşte omul despre Dumnezeu într-o abordare care nu împrumută nici un instrument de cercetare de la credinţă sau iluminare, de la religie în general. Adevărul revelaţiei nu este pus la îndoială. Credinciosului i s-a arătat ce trebuie să ştie despre Creatorul său. Rămâne numai să se răspundă la o altă întrebare, de alt 1. Cf. R. Prentice, op. Cât., p. 197: „The little tract is thereupon composed and it is so lanched with prayers and devoţional attitudes that it becomes an example of how to combine scholarship and prayer to their mutual advantage".</p>
               <p rend="justify">Ordin: cât din conţinutul acestei revelaţii poate fi cunoscut de către raţiune?</p>
               <p rend="justify">Duns Scotus este animat de un optimism generos în ceea ce priveşte natura umană: el încearcă să demonstreze că se poate ajunge, doar prin uzul raţiunii, la conceptul de fiinţă infinită prin intermediul căruia poate fi cunoscut Dumnezeu şi apoi că este legitim să se facă trecerea de la posibilitatea conceptului1 acestei fiinţe la afirmarea existenţei sale actuale.</p>
               <p rend="justify">Poate că în acest punct rezidă dificultatea unei comprehensiuni adecvate a acestui tratat de către cititorul modern. Ce fel de interes mai poate suscita această demonstraţie, străină spiritului modern?</p>
               <p rend="justify">În ceea ce ne priveşte, vom încerca să facilităm cititorului accesul la această scriere a lui Duns Scotus, al cărui stil se caracterizează printr-o tehnicitate de cele mai multe ori rigidă, atât la nivelul limbajului, cât şi la nivel ideatic. Vom încerca, în cele ce urmează, să surprindem principalele articulaţii care structurează tratatul Despre primul principiu. Rămâne ca cititorul, animat de curiozitate intelectuală şi înarmat cu multă răbdare, să decidă, după parcurgerea acestui volum, dacă se află în faţa unei piese de muzeu sau a unui text viu, care ne vorbeşte încă, după aproape şapte secole de la redactarea lui.</p>
               <p rend="justify">1. Demonstraţia pe care o oferă Duns Scotus în paginile tratatului Despre primul principiu nu este o versiune a argumentului ontologic care constă în deducerea existenţei actuale a lui Dumnezeu din simpla analiză a conceptului de Dumnezeu. Scotus însuşi era conştient de lipsa de validitate a acestui demers, motiv pentru care consideră că argumentul existenţei lui Dumnezeu oferit de Sf. Anselm în al său Proslogion trebuie să sufere câteva modificări – numite de către autor cele două „coloratio Anselmi" – pentru a putea fi folosit. O parte semnificativă a tratatului este dedicată acestei probleme.</p>
               <div type="div3">
                  <head>Proiectul scotist al unei teologii naturale</head>
                  <p rend="justify">Tratatul Despre primul principiu, acest „specimen rar al scolasticii medievale"1 constituie articularea cea mai coerentă a proiectului scotist al unei teologii naturale2. Aşa cum, succint, am precizat deja, miza acestui tratat este dublă: pe de o parte, Duns Scotus intenţionează să delimiteze competenţele teoretice ale metafizicii, ale fizicii şi ale teologiei în ceea ce priveşte discursul uman despre divin, iar pe de altă parte -drept consecinţă firească a primului demers – autorul urmăreşte să circumscrie ceea ce raţiunea umană (fără să fie dirijată de credinţă sau de iluminarea divină) poate cunoaşte despre existenţa lui Dumnezeu şi despre atributele sale.</p>
                  <p rend="justify">Această prezentare concisă – sub forma unei opere autonome – a metafizicii scotiste îşi propune să asigure condiţiile de posibilitate ale unei teologii ştiinţifice, plecând de la analiza conceptului de fiinţă şi finalizând cu propunerea unei demonstraţii pur raţionale a existenţei unei fiinţe infinite, identificată de către autor cu Dumnezeul creştin.</p>
                  <p rend="justify">Având în vedere distincţia scotistă între teologia în sine" (cunoaşterea perfectă pe care numai Dumnezeu o poate avea 1. R. Prentice, op. Cât. P. 8.</p>
                  <p rend="justify">2. E. Gilson, Dumnezeu şi filosof ia, Galaxia Gutenberg, Tg. Lăpuş, 2005, p. 57: „Cum poate omul, care nu există prin sine însuşi, trăind într-o lume de lucruri care, la rândul lor, nu există prin ele însele, să ajungă, doar cu ajutorul propriei sale raţiuni, la «Cel care este&gt;? Aceasta este, pentru un creştin, problema fundamentală a teologiei naturale".</p>
                  <p rend="justify">3. I. Duns Scotus, Ordinaţio, Prol., p. 3, q. 3, n. 152: „Solus Deus est sibi naturaliter notus".</p>
                  <p rend="justify">Despre propria esenţă, în singularitatea sa) şi teologia noastră (respectiv cunoaşterea abstractivă pe care intelectul finit o poate avea despre Dumnezeu), intenţia lui Duns Scotus de a produce un compendiu de teologie naturală trebuie plasată de la început în nişte cadre teoretice riguroase. Intelectul finit nu poate avea intuiţia esenţei lui Dumnezeu (cunoaşterea intuitivă a esenţei fiind specifică numai modului de cunoaştere a preafericiţilor şi a intelectului angelic) şi, drept urmare, teologia naturală delimitează acel domeniu al cunoaşterii esenţei divine, obţinută prin reprezentare într-un concept universal, rezultat al unei activităţi cognitive abstractive.</p>
                  <p rend="justify">Duns Scotus demonstrează că acest concept universal este conceptul de fiinţă infinită, cel mai simplu dintre conceptele prin intermediul cărora îl putem cunoaşte pe Dumnezeu; acest concept constituie, în viziunea sa, obiectul teologiei noastre. Însă, în conformitate cu principiul aristotelic care precizează că nici o ştiinţă nu este în măsură să-şi furnizeze sieşi propriul obiect, teologia trebuie să îşi primească obiectul de la o altă ştiinţă, care funcţionează în acest caz drept propedeutică a sa. Pentru Scotus, rolul de propedeutică pentru teologia noastră nu poate fi îndeplinit decât de către metafizică.</p>
                  <p rend="justify">Pentru a înţelege modul în care teologia şi metafizica se articulează în jurul conceptului-pivot de fiinţă infinită, trebuie să răspundem mai întâi unor întrebări precum: de ce conceptul de fiinţă infinită este obiectul propriu al teologiei, cum anume se ajunge la acest concept despre care se afirmă că este cel mai adecvat cunoaşterii umane despre divin şi, nu în ultimul rând, cum se poate demonstra că ceea ce este cunoscut sub acest concept nu este numai o abstracţiune logică, o ficţiune conceptuală, ci că, dimpotrivă, această entitate se bucură de existenţă în act.</p>
                  <p rend="justify">Răspunsurile la aceste întrebări – în măsura în care sunt furnizate de către tratatul Despre primul principiu – dau seama de întreaga complexitate a problematicii: pentru a putea demonstra existenţa fiinţei infinite şi pentru a cerceta atributele sale, este necesară analiza prealabilă a conceptului de fiinţă în cadrul filosofiei scotiste.</p>
               </div>
               <div type="div3">
                  <head>Teoria univocităţii1 fiinţei</head>
                  <p rend="justify">Multiplicitatea sensurilor fiinţei implică, la Aristotel, faptul că metafizica se fundamentează pe o sciziune esenţială: fiinţa ca fiinţă, care este obiectul filosofiei prime, nu este un universal, pentru că nu este un gen şi pentru că se enunţă în mai multe sensuri. Nu este nici un predicat universal prin excelenţă, pentru că, în acest caz, ar trebui să-i negăm ousia. În acelaşi timp însă, fiinţa nu are unitate în afara 1. Problema univocităţii fiinţei apare în contextul criticii teoriei analogiei, care reprezintă o extensie exclusiv medievală a tematizării aristotelice a conceptelor echivoce; exemplul pe care îl utilizează Filosoful în acest sens devine – pentru comentatorii săi – un punct de referinţă clasic. Cf Aristotel, Metafizica, V, 2, 1003b, (traducere de S. Bezdechi), IRI, Bucureşti, 1999: „într-adevăr, tot ce numim sănătos e într-un raport oarecare cu sănătatea, fie prin faptul că o ocroteşte sau o restabileşte sau constituie o caracteristică a sănătăţii sau e receptiv pentru ea, fie pentru că o produce, fie, în fine, pentru că este capabil să o primească. Ei bine, tot astfel se vorbeşte şi despre Fiinţă în multe accepţii, dar întotdeauna cu privire la unul şi acelaşi principiu". Putem conchide că, în acest caz, este vizată o anumită unitate de semnificaţie, în ciuda diferenţelor. O noţiune echivocă presupune o unitate de ordine, o unitate între realităţi distincte.</p>
                  <p rend="justify">Multiplicităţii1; dacă o astfel de unitate ar fi presupusă, s-ar reveni la aporiile platoniciene. Dacă considerăm fiinţa unam multiplicitate, ar fi imposibil să regăsim comunitatea reală în diversitate; am avea numai o dispersie în genuri. In limitele acestor posibilităţi conceptuale, metafizica îşi păstrează caracterul aporetic2.</p>
                  <p rend="justify">Duns Scotus asumă această moştenire şi o investeşte în proiectul constituirii metafizicii ca ştiinţă. Poziţia sa constă în încercarea de a demonstra existenţa unei naturi proprii a fiinţei, considerată în comunitatea sa; conceptul acestei naturi compensează, prin univocitatea sa, deficienţa limbajului categorial, care este în mod necesar limitat3.</p>
                  <p rend="justify">1. Aristotel, Metafizica, I, 2, 1053b, 16, (traducere de S. Bezdechi), IRI, Bucureşti, 1999, pp. 372-373: „Dacă însă e adevărat că nici un universal nu poate fi substanţă, cum s-a spus în cartea despre Substanţă şi Fiinţă şi dacă Fiinţa însăşi nu poate fi o substanţă ca un lucru, unul anume, separat de multiplicitatea lucrurilor sensibile – căci însuşirea de fiinţă le e comună acestora – ci fiinţa este numai un predicat al acestora, e limpede că niciunul nu poate fi o substanţă, căci Existenţa şi Unul sunt, dintre toate predicatele, cele care au caracterul cel mai general".</p>
                  <p rend="justify">2. Olivier Boulnois, „Reelles intentions et universaux selon Duns Scot", în Revue de metaphysique et de morale, ianuarie-martie, 1992, p. 8.</p>
                  <p rend="justify">3. Cf Olivier Boulnois, „Analogie et univocite selon Duns Scot: la double destruction", în Les etudes philosophiques, iulie-decembrie, 1989, PUF, Paris, p. 347: „Sa maniere d'affirmer nettement l'univocite de l'etant a ete ressentie par les medie-vaux comme une ligne de fracture dans le champ conţinu de la scolastique, voire par les neo-scolastiques modernes comme la ruine de l'edifice de Vepisteme medievale".</p>
                  <p rend="justify">Este vizat un concept univoc de fiinţă, care ar putea fi predicat în acelaşi fel despre tot ceea ce este, care ar putea fi aplicat în mod identic substanţei şi accidentelor, creaturii şi Creatorului. Dar cum se ajunge la acest concept?</p>
                  <p rend="justify">Duns Scotus consideră că este posibil ca fiinţa – în calitate de concept – să fie supusă unui proces de abstractizare progresiv, care are drept funcţie detaşarea sa de toate modurile care îi sunt specifice. Ceea ce rezultă în urma acestui proces de abstractizare este conceptul cel mai general al fiinţei, care nu poate fi descompus în alte concepte şi care nu poate fi cunoscut prin alte concepte. Conceptul de fiinţă astfel obţinut este cel mai vid dintre conceptele reale posibile, în sensul că este lipsit de orice determinare, întrucât modalităţile concrete ale fiinţei care sunt manifeste în orice apariţie a sa nu intră în sfera acestei noţiuni; aceasta este semnificaţia expresiei fiinţa ca fiinţă, care desemnează un concept simplu1 (perceput printr-un singur act de aprehensiune), primul dintre conceptele cunoscute.</p>
                  <p rend="justify">Lipsa de determinaţii ce caracterizează conceptul de fiinţă univocă trimite – nu întâmplător – la conceptul avicennian2 1. Scotus vorbeşte, aşadar, despre univocitatea conceptuală: „Ca să nu existe discuţii cu privire la univocitate, iată ce înţeleg prin concept univoc: unitatea sa este suficientă pentru a fi contradictoriu ca el să fie afirmat şi negat despre un acelaşi subiect. Ea este suficientă, în acelaşi timp, pentru a reprezenta termenul mediu al unui silogism, astfel încât concluzia să unească extremele fără a cădea în echivocitate".</p>
                  <p rend="justify">2. Duns Scotus apelează explicit la Avicenna în analiza conceptului de fiinţă şi nu numai, aşa cum vom avea ocazia să constatăm ulterior. A se vedea în acest sens E. H. Weber, „Le theme avicenniene du triple universel chez quelques maâtres du XlIIe siecle" în A. de Libera, A. Elamrani-Jamal, A. Galonnier (eds.), Langages etphilosophie, Vrin, Paris, 1997.</p>
                  <p rend="justify">De esenţă neutră, indiferentă faţă de multiplicitate sau de individualitate, de universalitate sau de singularitate. Şi tocmai acestei lipse de determinări i se datorează faptul că conceptul de fiinţă univocă poate fi aplicat, în egală măsură şi în acelaşi fel, creaturii şi Creatorului. Fiinţa este cel mai de jos grad de perfecţiune pe care îl posedă orice lucru pentru a fi o realitate. Singura notă pozitivă a acestui concept – cel mai vid dintre toate – este faptul că existenţa nu îi este contradictorie1. În termeni scotişti, acest lucru echivalează cu faptul că acest concept este posibil. Există însă două aspecte din perspectiva cărora trebuie considerată fiinţa: aspectul epistemologic şi cel ontologic, care se articulează în următoarea interogaţie: dacă univocitatea despre care vorbeşte Scotus nu este reală, ci logică – şi nu implică, în mod necesar, la nivelul fiinţei, o comunitate reală a tuturor obiectelor despre care ea este predicată – care este, în acest caz, corelatul real al acestui concept? Care este punctul de aplicaţie al conceptului univoc de fiinţă? Cu alte cuvinte, este căutată acea realitate căreia îi corespunde conceptul univoc de fiinţă şi care poate fi aplicată atât lui Dumnezeu, cât şi creaturii.</p>
                  <p rend="justify">Problema corelatului real al conceptului de fiinţă infinită</p>
                  <p rend="justify">Fiinţa este definită de Scotus drept „aceea căreia existenţa nu îi este contradictorie".</p>
                  <p rend="justify">Această definiţie furnizează prima determinare pozitivă a conţinutului quidditativ al conceptului de fiinţă: conceptul 1. I. Duns Scotus, Ordinaţio, IV, d. 8, q. 1, n. 2: „Ens, hoc est cui non repugnat esse".</p>
                  <p rend="justify">DUNS SCOTUS ŞI TRATATUL 249 se aplică la ceea ce este realmente posibil, ceea ce poate primi existenţa efectivă. Astfel definit, acest concept este comun categoriilor, în sensul în care poate fi aplicat acestora fără contradicţie. Dar, în acelaşi timp, el nu este conţinut în nici o categorie, pentru că le transcende.</p>
                  <p rend="justify">Univocitatea conceptului de fiinţă permite predicarea sa despre tot ceea ce este susceptibil de a exista. În acest fel, spunem despre creatură că este şi despre Creator că este, înţelegând că predicatele celor două noţiuni au în mod esenţial acelaşi conţinut.</p>
                  <p rend="justify">Conceptul univoc de fiinţă face posibilă, pe de o parte, fundamentarea metafizicii ca ştiinţă (prin unitatea pe care fiinţa univocă o asigură obiectului său), iar pe de altă parte, cunoaşterea lui Dumnezeu de către intelectul finit, limitată, în ceea ce priveşte capacităţile sale cognitive, la cunoaşterea abstractivă. În acest fel, sunt puse bazele pentru teologia naturală pe care Duns Scotus încearcă să o distingă de teologia în sine, stabilindu-i astfel o poziţie bine determinată în sistemul ştiinţelor. Rezumându-ne la problema pe care o cercetăm, trebuie să analizăm modul în care teologia naturală e condiţionată de metafizică, luând drept fir conducător conceptul quidditativ de fiinţă.</p>
                  <p rend="justify">Obiectul metafizicii este fiinţa univocă. Obiectul teologiei este Dumnezeu. Conceptul de fiinţă se aplică univoc creaturii şi Creatorului. Care este, în aceste condiţii, raportul ce se poate stabili între metafizică şi teologie? În ce fel putem cunoaşte că Dumnezeu este? Ce fel de fiinţă este corelatul real al conceptului de Dumnezeu?</p>
                  <p rend="justify">Cunoaşterea despre Dumnezeu pe care omul o poate obţine în starea actuală este o cunoaştere de natură conceptuală. Singura posibilitate ca Dumnezeu să devină un obiect inteligibil pentru intelectul uman pro stătu isto este ca</p>
                  <p rend="justify">Acesta să cuprindă să surprindă esenţa divinităţii într-un concept abstract universal.</p>
                  <p rend="justify">Corelatul real al unui astfel concept nu poate aparţine – în calitatea sa de conţinut conceptual posibil, care se deosebeşte, pe de o parte, de obiectul fizic (dotat cu existenţă obiectivă, sesizabilă în realitatea imediată) şi, pe de altă parte, de conceptul cu care operează logica (sinonim cu o fiinţă a raţiunii, un element pur mental) – decât sferei metafizicii; aşadar, este sarcina metafizicianului de a stabili care este conceptul de maximă generalitate şi abstracţie prin intermediul căruia putem ajunge la cunoaşterea lui Dumnezeu.</p>
                  <p rend="justify">În acest fel, se trasează limitele metafizicii: aceasta este ştiinţa fiinţei univoce, iar modul de cunoaştere care îi este specific e cel abstractiv. Pe această cale, metafizicianul poate forma un concept care să poată fi aplicat lui Dumnezeu, concept care să nu reprezinte totuşi subiectul ei prim1. Iar acest concept, care constituie obiectul teologiei, este fiinţa infinită. Se respectă în această „genealogie" a obiectelor corespunzătoare metafizicii şi teologiei principiul scotist (de inspiraţie aristotelică), conform căruia teologia, ca ştiinţă, are drept propedeutică metafizica, iar aceasta îi furnizează obiectul ce îi este propriu.</p>
                  <p rend="justify">În calitatea sa de concept obţinut prin procesul de abstractizare, conceptul de fiinţă infinită aparţine metafizicii, iar 1. Subiectul prim al unei ştiinţe este acel subiect despre care pot fi predicate toate adevărurile pe care le conţine virtual ştiinţa respectivă. Subiectul prim al metafizicii este conceptul univoc de fiinţă; conceptul abstract sub care poate fi cunoscut Dumnezeu, deşi în calitatea sa de concept aparţine metafizicii, nu poate fi subiectul ei prim, pentru că nu îndeplineşte condiţiile enumerate mai sus, depăşind astfel domeniul metafizicii.</p>
                  <p rend="justify">DUNS SCOTUS ŞI TRATATUL 251 conţinutul său este cercetat în cadrul unei investigaţii metafizice, care nu depăşeşte limitele şi metodele acestei ştiinţe. Aceasta este sarcina metafizicianului: el îşi propune să cerceteze care este conţinutul acestui concept, care îi sunt atributele şi, în final, îşi propune să răspundă la întrebarea referitoare la existenţa (sau pertinenţa logică a tezei existenţei) unui corelat real al conceptului de fiinţă infinită.</p>
                  <p rend="justify">În termenii analizei scotiste, acest demers echivalează cu încercarea de a demonstra că acest concept este posibil, în sensul că existenţa nu îi este contradictorie. Dacă, în sensul precizat, conceptul este posibil, atunci, în mod legitim, se poate afirma despre acest concept că este.</p>
                  <p rend="justify">Aici se sfârşeşte munca metafizicianului. Ultima dintre concluziile sale este aceea că conceptul analizat, la care se ajunge prin metode de cercetare tipic filosofice, este obiectul propriu (subiectul prim) al unei alte ştiinţe: teologia naturală. Numai în cadrul acestei ştiinţe se vor putea afirma toate notele caracteristice noţiunii de fiinţă infinită. Este sarcina teologului de a stabili care sunt aceste note caracteristice obiectului teologiei, de a preciza care sunt conexiunile şi raporturile dintre ele şi, faptul cel mai important, de a arăta ce trebuie crezut în legătură cu acest obiect. Ceea ce călăuzeşte cercetarea teologului nu mai este raţiunea, ci credinţa.</p>
                  <p rend="justify">Aici se încheie proiectul pe care şi l-a propus Scotus prin redactarea acestui tratat, nu înainte de a-şi anunţa intenţia de a scrie un alt tratat, de data aceasta dedicat teologiei, ca o completare – în conformitate cu cele afirmate anterior – a acestui compendiu filosofic care furnizează obiectul teologiei naturale1.</p>
                  <p rend="justify">1. I. Duns Scotus, Despre primul principiu, cap. IV, concluzia 93: „Dincolo de cele spuse anterior, de cele predicate despre tine de către filosofi, adesea catolicii te laudă ca omnipotent, ANA IRIMESCU</p>
               </div>
               <div type="div3">
                  <head>Demonstrarea existenţei lui Dumnezeu</head>
                  <p rend="justify">Cea mai mare parte a materialului prelucrat de Duns Scotus pentru elaborarea acestui tratat se găseşte deja în Comentariul său1 la Sentinţele lui Petrus Lombardus. Acest aspect ţine mai degrabă de metodologie decât de conţinutul doctrinar şi nu răpeşte nimic originalităţii2 acestui tratat, care incomesurabil, omniprezent, drept şi compasiv, având grijă de toate creaturile şi în special de cele intelectuale; discutarea acestora va fi amânată pentru un tratat următor. Căci în acest prim tratat am încercat să văd cum se conchide în vreun mod anume asupra afirmaţiilor metafizice despre tine, prin raţiunea naturală. În următorul voi trata despre cele ce trebuie crezute, în care este cuprinsă raţiunea, prin acestea fiind totuşi chiar mai sigure pentru catolici prin faptul că nu se bazează pe intelectul nostru care vede tulbure şi care este nesigur în privinţa multora, ci în mod ferm pe adevărul tău, care este cel mai solid".</p>
                  <p rend="justify">1. În introducerea pe care F.-X. Putallaz o face traducerii franceze a tratatului Despre primul principiu {Trăite du premier principe, Vrin, Paris, 2001, p. 35), găsim o interesantă evaluare procentuală a nivelului de originalitate a tratatului în raport cu materialul care tratează acelaşi subiect în Ordinaţio: se apreciază că în proporţie de 50% avem de-a face cu o producţie originală, 7% reprezintă ponderea rugăciunilor care apar de-a lungul tratatului, iar 43% constituie procentul de material preluat din Ordinaţio. Se face trimitere explicită la primele două quaestio ale primei părţi, respectiv q. 1 şi q. 2 {Ord. I, d. 2, p. 1, q. 1; Ord. 1, d. 8, p. 1, q. 1; Ord. I, d. 3, p. 1, q. 2).</p>
                  <p rend="justify">2. Tratatul filosofic al lui Duns Scotus este un cadru nou şi original de expunere a esenţialului metafizicii scotiste, întrucât este construit pe axele majore ale metafizicii quidditative. Cf-F.- X. Putallaz, Trăite du premier principe, Vrin, Paris 2001, p. 35: (un) ensemble original et un trăite organique".</p>
                  <p rend="justify">DUNS SCOTUS ŞI TRATATUL 253 ocupă, de altfel, un loc absolut singular în ansamblul operei filosofice şi teologice a lui Duns Scotus.</p>
                  <p rend="justify">Problema demonstrării existenţei lui Dumnezeu nu este nouă în epoca lui Duns Scotus, însă abordarea gânditorului franciscan este. În Evul Mediu creştin existau două modele principale ale probelor pentru existenţa lui Dumnezeu: pe de o parte, modelul anselmian (care propunea un demers apriori, deducând existenţa în act a lui Dumnezeu din simpla analiză a conceptului considerat a fi adecvat acestei noţiuni), iar pe de altă parte, exista modelul fizic, de inspiraţie aristotelică (prin care se demonstra, utilizând principiul cauzalităţii, existenţa unui principiu prim, numit Primul Motor Imobil al lumii).</p>
                  <p rend="justify">În raport cu semnificaţia acestor două mari orientări în problematica studiată, soluţia filosofică a lui Scotus reprezintă o sinteză care încearcă să depăşească neajunsurile fiecărui model.</p>
                  <p rend="justify">Obiecţia cea mai importantă pe care o adresează Scotus modelului de inspiraţie aristotelică este aceea că o astfel de analiză are ca punct de plecare experienţa sensibilă, care este indisolubil legată de contingenţă. Scotus consideră intolerabil faptul ca rezultatul acestei căutări – Primul Motor Imobil – să fie „contaminat" de contingenţa care caracterizează fiecare etapă a demonstraţiei, precum şi punctul ei de plecare. În plus, conceptul de Motor Prim nu implică infinitatea intrinsecă ce este caracteristică primului principiu al lumii. Chiar dacă este punctul final al lanţului cauzal contingent – sau poate tocmai de aceea – Primul Motor Imobil nu poate transcende universul fizic pe care îl domină; el rămâne ataşat acestui univers, motiv pentru care nu poate constitui principiul său explicativ ultim.</p>
                  <p rend="justify">O  altă obiecţie importantă se referă la necesitarismul ce rezultă din acest mod de abordare a problemei: inducţia prin</p>
                  <p rend="justify">Care se pleacă de la experienţa sensibilă pentru a se ajunge la un principiu prim, care este cauză a lanţului cauzal, impune ideea unei conexiuni necesare între cauză şi efecte ce exclude posibilitatea libertăţii.</p>
                  <p rend="justify">Viziunea scotistă asupra lumii înseamnă depăşirea acestui model explicativ, bazat pe principiul aristotelic că tot ceea ce este mişcat, este mişcat de către un altul (quid movetur ab alio movetur). Acest principiu contrazice mişcarea spontană, care reprezintă rădăcina libertăţii umane. Iar Duns Scotus, teolog franciscan, nu poate sacrifica libertatea umană (sau divină) în demonstraţia existenţei lui Dumnezeu; consecinţa logică este faptul că probele ce aparţin fizicii aduse în sprijinul acestei demonstraţii sunt resimţite ca insuficiente. Scotus nu respinge fără drept de apel aceste probe, ci le analizează atent, propunându-şi să le folosească în propria sa demonstraţie, inserate însă într-o abordare metafizică a problemei; fizica trebuie integrată demersului metafizic.</p>
                  <p rend="justify">Tratatul Despre primul principiu propune o demonstraţie construită după o ordine riguroasă, într-o perspectivă exclusiv raţională: determinările modale ale fiinţei (proprietăţile sale disjunctive) explicitează sensul ultim al fiinţei şi deschide calea către formularea şi comprehensiunea conceptului de fiinţă infinită, singurul concept prin intermediul căruia putem avea o cunoaştere adecvată a lui Dumnezeu pro stătu isto. Acest concept este cel mai potrivit dintre conceptele pe care le putem formula încercând să-l cunoaştem pe Dumnezeu, întrucât esenţa divinităţii, a cărei cunoaştere ar echivala cu o cunoaşterea evidentă a singularităţii lui Dumnezeu, este inaccesibilă înainte de viziunea beatifică.</p>
                  <p rend="justify">Tocmai de aceea este necesară demonstraţia: propoziţia „Dumnezeu este" nu e cunoscută prin sine (evidentă pentru noi), pentru că esenţa divină ne este incognoscibilă (deşi ea</p>
                  <p rend="justify">DUNS SCOTUS ŞI TRATATUL 255 este inteligibilă în sine). Esenţa lui Dumnezeu – subiectul logic al propoziţiei de mai sus – nu poate face obiectul unei demonstraţii, pentru că scapă oricărui raţionament. În schimb, în propoziţia „Fiinţa infinită este", conceptul compus de fiinţă infinităânlocuieşte noţiunea de Dumnezeu şi devine subiect logic; propoziţia nou-formată este accesibilă înţelegerii umane, însă ea are nevoie de o demonstraţie. Acesta este scopul raţionamentului propus de Duns Scotus: demonstrarea evidenţei acestei propoziţii.</p>
                  <p rend="justify">Dificultatea constă în alegerea modalităţii eficiente pentru atingerea acestui scop. Scotus apreciază că proba fizică (chiar şi aşa cum apare ea, de exemplu, la Averroes şi la Sf. Toma din Aquino) este într-o prea mare măsură tributară factualului şi contingenţei pentru a fi validă. Demonstraţia scotistă procedează prin înlănţuirea de propoziţii universale cunoscute prin sine în locul propoziţiilor care descriu lanţul cauzal contingent efectiv ce conduce la Primul Motor. Punctul final al demonstraţiei scotiste este un principiu prim absolut.</p>
                  <p rend="justify">Diferenţa între cele două tipuri de demers argumentativ este esenţială, deşi ambele au ca resort al demonstraţiei principiul cauzalităţii. Modelul aristotelic operează cu fiinţe întâlnite în experienţa contingenţă, care sunt efectele sesizabile (de exemplu, în cazul mişcării corpurilor) ale unei/unor cauze căutate printr-un raţionament inductiv ce porneşte de la aspectele sensibile ale realităţii. Modelul scotist porneşte tot de la principiul cauzalităţii, însă cauzele sunt considerate în esenţa lor. Fundamentul analizei nu este reprezentat de accidentele cauzelor, ci de proprietăţile esenţiale corelative ale cauzalităţii, care nu este redusă la forma concretă pe care o capătă în mişcarea fizică, de exemplu. Cauzalitatea este înţeleasă în sens metafizic ca şi donatoare de fiinţă. Din această perspectivă, cauzalitatea metafizică are funcţia de a</p>
                  <p rend="justify">Diviza fiinţa prin cuplurile de proprietăţi disjunctive ce caracterizează fiinţa univocă.</p>
                  <p rend="justify">Dar ce sunt proprietăţile disjunctive ale fiinţei? Iată cum explică Duns Scotus această noţiune: fiinţa este un transcendental ce posedă un caracter transgeneric în mod autentic. Aceasta implică faptul că proprietăţile sale sunt, de asemenea, transcendentale, pentru că trebuie să reprezinte atributele sale veritabile. Duns Scotus face o distincţie între transcendentale, identificând, pe de o parte, atributele disjunctive1, iar pe de altă parte, perfecţiunile pure.</p>
                  <p rend="justify">Ne interesează, în principal, prima categorie a transcendentalelor: este vorba despre atributele coextensive fiinţei, care sunt predicate în mod imediat şi nemijlocit despre ea. Prin aplicarea acestor atribute, fiinţa este – în funcţie de un cuplu disjunctiv de proprietăţi – finită/infinită, necesară/posibilă, act/potenţă, anterioară/posterioară2.</p>
                  <p rend="justify">Ceea ce caracterizează acest tip de atribute este faptul că unul dintre termenii care constituie cuplul disjunctiv poate fi aplicat adecvat numai lui Dumnezeu, în timp ce celălalt este aplicabil numai creaturii. Prin acest proces de atribuire diferenţiată se face distincţia radicală între realitatea căreia i se aplică membrul superior al disjuncţiei şi realitatea căreia i se aplică membrul inferior al aceleiaşi disjuncţii.</p>
                  <p rend="justify">Cuplul privilegiat de atribute disjunctive este cel care conţine termenii finit/infinit. Fiinţa, care este primul dintre 1. Aceste atribute sunt construcţii logice sau conceptuale ce au ca punct de plecare atributele reale simple; este motivul pentru care ele nu contribuie în manieră eficientă la ontologia scotistă. Totuşi, ele sunt clasate printre transcendentale pentru că au funcţia de a diviza până la ultimele consecinţe conceptul de fiinţă.</p>
                  <p rend="justify">2. Cf. Ordinaţio, I, d. 38, q. 2 şi d. 39, qq. l-5, n. 13-</p>
                  <p rend="justify">DUNS SCOTUS ŞI TRATATUL 257 transcendentale, este divizată în fiinţă finită şi fiinţă infinită. Infinitul este Dumnezeu, iar finitul – creatura – este în mod nemijlocit divizat în funcţie de cele zece categorii tradiţionale. Aşadar, pentru Duns Scotus, structura realităţii este fondată ca o distincţie modală între fiinţă şi manifestările sale, în funcţie de disjuncţia finit/infinit.</p>
                  <p rend="justify">Însă instrumentul de lucru al lui Scotus în demonstrarea existenţei lui Dumnezeu este un alt cuplu de proprietăţi disjunctive, considerat mai potrivit pentru acest demers. Acest concept este cel de ordine esenţială1. Ceea ce se înţelege prin acest concept este ordinea de anterioritate/poste-rioritate care există între toate esenţele: orice esenţă este, în mod necesar, fie anterioară, fie posterioară unei alte esenţe; fiecare esenţă este fie cauză a altei esenţe, fie un efect al ei. Ordinea esenţială este deci ansamblul de conexiuni posibile între ceea ce este anterior şi ceea ce este posterior2 în planul fiinţei quidditative, adică în planul fiinţei posibile, a ceea ce Scotus numeşte realul posibift. Intenţia lui Scotus 1. I. Duns Scotus, Despre primul principiu, cap. 1, % 2: „Deşi fiinţa are mai multe proprietăţi a căror cercetare ar servi pentru a ne urma intenţia, mă voi referi totuşi, mai întâi, la ordinea esenţială ca la un mijloc mai rodnic.".</p>
                  <p rend="justify">2. I. Duns Scotus, Despre primul principiu, cap. 1, ş 3: „Nu înţeleg însă ordinea esenţială într-un sens strict – precum afirmă unii că ceea ce este posterior este ordonat, pe când anteriorul sau primul este deasupra ordinii – ci într-un sens comun şi anume, consider că ordinea este o relaţie de comparaţie enunţată despre cel anterior şi posterior, precum şi invers, ceea ce este ordonat fiind suficient divizat prin anterior şi posterior".</p>
                  <p rend="justify">3. Este imperativ necesar să facem distincţia între posibilul logic şi realul posibil. Pentru Scotus, posibilul logic este un mod</p>
                  <p rend="justify">Este de a demonstra că există, în conexiunea tuturor esenţelor (mai precis în înlănţuirea lor cauzală), un prim absolut, care este infinit şi care este identificat cu Dumnezeul creştin.</p>
                  <p rend="justify">Pentru a-şi atinge scopul, gânditorul franciscan recurge -aşa cum am menţionat anterior – la principiul cauzalităţii care îi permite să ajungă până la primul principiu căutat. El exclude de la început două tipuri de cauzalitate (cea materială şi cea formală) care nu sunt adecvate demonstraţiei sale (în calitate de cauze intrinseci, fiind forme de cauzalitate indirectă) şi reţine trei tipuri de cauzalitate: finalitatea, eficienţa şi eminenţa. Din raţiuni practice, proba eficienţei este dezvoltată pe larg, iar celelalte două se desfăşoară schematic pe făgaşul format de cea dintâi, respectând întru totul acelaşi algoritm.</p>
                  <p rend="justify">Principiul probei este bine precizat: din moment ce un lucru există în mod real, chiar dacă este o fiinţă contingenţă, inserată într-un lanţ cauzal contingent, totuşi faptul în sine de a exista – aşadar, posibilitatea esenţei sale – este real. Lucrul contingent este considerat astfel sub aspectul condiţiei sale de posibilitate reală. Logica modală permite trecerea de la existenţa actuală la posibilitatea acelei existenţe. Scotus îşi propune să găsească primul eficient, însă nu în ordinea contingenţă a înlănţuirii cauzelor, ci în cea a esenţelor. Cu de comparaţie elaborat de către intelect, comparaţie a cărei termeni nu se află în contradicţie unul cu celălalt. Realul posibil este însă ceea ce este receptat de către potenţa reală, adică ceea ce este susceptibil de a primi fiinţă. Cf. Ordinaţio, I, d. 2, p. 2, q. 4, n. 262. Despre însemnătatea acestui nou mod de a considera posibilul vorbeşte F.-X. Putallaz, Trăite du premier principe, Vrin, Paris, 2001, p. 49: „. Un changement de paradigme affectant Pensemble de la metaphysique: avec lui, la possibilite relle definit le cadre de la metaphysique dans son ensemble".</p>
                  <p rend="justify">DUNS SCOTUS ŞI TRATATUL 259 alte cuvinte, se face o distincţie între cauzele ordonate în mod accidental şi cauzele ordonate în mod esenţial. Cele dintâi n-ar putea exista dacă n-ar exista o ordine esenţială -o ierarhie a esenţelor – care să le fundamenteze. Invocând principiul non-regresiunii la infinit (pentru care oferă cinci argumente1), Scotus demonstrează că există printre esenţe un prim eficient incauzabil, care este cauza (eficientă) a tuturor celorlalte esenţe.</p>
                  <p rend="justify">Următoarea etapă în demonstraţie este trecerea de la posibilitatea reală a unui principiu efectiv prim la existenţa sa în act. Or, existenţa în act a acestui prim eficient trebuie asumată pentru a se da seama fără contradicţie de posibilitatea sa reală şi de caracterul său de principiu incauzabil; singura manieră prin care se poate justifica această natură primă este situaţia în care ea există prin sine.</p>
                  <p rend="justify">În mod analog se demonstrează existenţa unui prim principiu în ordinea finalităţii şi a eminenţei; fiecare dintre aceste întâietăţi se bucură de aceleaşi caracteristici ca şi principiile analoage lor (respectiv: existenţă necesară prin sine şi caracter incauzabil). Dat fiind că unitatea quidditativă a fiinţei nu permite existenţa a două naturi necesare prin sine, singura concluzie coerentă cu demonstraţia până în acest punct este afirmarea 1. Cf. I. Duns Scotus, Despre primul principiu, cap. 1, ş 29. Teza probată prin cinci argumente este următoarea: „Ceea ce ne-am propus se arată din aceste &lt;diferenţe&gt; astfel: (A) este imposibilă infinitatea celor ordonate esenţial; (B) nici infinitatea celor ordonate accidental nu este posibilă fără limită, decât dacă ea ar fi fost stabilită în cele esenţial ordonate; (C) chiar dacă ordinea esenţială este negată, infinitatea este imposibilă; aşadar, în toate cazurile, există un productiv prim în sens absolut". Urmează, în continuare, detalierea celor cinci argumente.</p>
                  <p rend="justify">Unei singure naturi prime sub toate cele trei aspecte. Există deci o singură natură primă în eficienţă, finalitate şi eminenţă.</p>
                  <p rend="justify">Duns Scotus analizează în continuare care este relaţia logică (şi, implicit, ontologică) între natura primă unică şi atributul infinităţii; el cercetează dacă infinitatea – în modul disjunctiv în care este atribuită numai divinităţii, în opoziţie cu finitudinea care este atribuită numai creaturii – caracterizează această natură unică. Pentru a ajunge la un rezultat valid în acest fel, este analizată composibilitatea conceptelor de fiinţă (nediferenţiată) şi de infinit. Se încearcă aşadar demonstrarea posibilităţii unei fiinţe infinite, arătând mai întâi că nu este contradictorie compunerea celor două concepte. Scotus oferă cinci argumente în acest sens, argumente a căror rigoare logică este de necontestat şi în urma cărora este validată concluzia că o fiinţă infinită este posibilă.</p>
                  <p rend="justify">Odată afirmată posibilitatea acestei fiinţe, nu mai rămâne decât „saltul" de la posibilitate la actualitate. Cum se demonstrează existenţa în act a unei naturi?</p>
                  <p rend="justify">Duns Scotus găseşte şase căi de a demonstra existenţa infinităţii în act: trei dintre ele se referă la caracterul actului nostru de intelecţie, iar celelalte trei fac din nou apel la cauzalitatea eficientă, finală şi eminentă. Nu este aici locul pentru dezvoltarea argumentelor, pe care textul tratatului le oferă în extenso cititorului. Vom reţine deci numai concluzia acestui raţionament elegant, însă uneori prea solicitant prin complexitatea şi tehnicitatea sa: între esenţele posibile, există, pe lângă o ordine accidentală a lor şi una esenţială, ce reprezintă fundamentul existenţei lor. În această ordine esenţială, există o natură primă (eficientă, eminentă şi finală) unică şi aceasta este compatibilă cu noţiunea de infinit. Din posibilitatea acestei compatibilităţi se deduce existenţa actuală a acestei naturi.</p>
                  <p rend="justify">La începutul acestei secţiuni, înainte de a prezenta structura demonstraţiei scotiste şi principiile pe care ea se bazează, am</p>
                  <p rend="justify">DUNS SCOTUS ŞI TRATATUL 261 amintit două obiecţii pe care Duns Scotus le aduce modelului demonstrării existenţei lui Dumnezeu de inspiraţie arsitotelică. Rămâne de precizat, în câteva cuvinte, care este poziţia gânditorului franciscan faţă de modelul anselmian, în condiţiile în care sinteza sa se delimitează în egală măsură de ambele maniere tradiţionale de tratare a problemei.</p>
                  <p rend="justify">Demonstraţia lui Scotus nu este un argument ontologic, în sensul în care s-ar putea afirma că existenţa în act a lui Dumnezeu este dedusă din simplul concept de Dumnezeu, aşa cum îl concepe intelectul uman. Demonstraţia lui Scotus, care se păstrează în planul quidditativ al fiinţei, rămâne totuşi ancorată în existenţă prin punctul său de plecare: realul posibil. Nu se părăseşte nici un moment planul realităţii, pentru a evada într-un univers pur conceptual, desprins de realitate. Ca şi în cazul probelor fizice pentru existenţa lui Dumnezeu, Scotus analizează atent demonstraţia anselmiană, folosind-o în propriul său demers după doua corecţii esenţiale1, care demonstrează încă o dată profunzimea şi subtilitatea gânditorului franciscan.</p>
                  <p rend="justify">Această demonstraţie – prezentată schematic în rândurile de mai sus – este una pur raţională, care nu face apel la credinţă sau la iluminarea divină. Chiar dacă, ulterior, teologul foloseşte conceptul de fiinţă infinită pentru a-l desemna pe Dumnezeu, textul tratatului propune acest concept ca şi împlinire a sistematizării metafizicii (şi nu a teologiei, fie ea şi naturală) scotiste.</p>
                  <p rend="justify">Ana Irimescu 1. Cf. O. Boulnois, Etre et representation. Une genealogie de la metaphysique ă l'epoque de Duns Scot (XlIIeXlVe siecle), Presses Universitaires de France, Paris, 1999, cap. „Existence de Dieu", ş 5, „La couleur d'Anselme: l'argument est-il onto-logique?", pp. 394-402.</p>
               </div>
               <div type="div3">
                  <head>Bibliografie </head>
                  <p rend="justify">I. Ediţii ale operei 1. Johannis Duns Scoţi Opera Omnia, L. Wadding (ed.), Lyon, 1639, voi. I-XII (ediţie anastastică la Hildesheim, 1968); tratatul Despre primul principiu se găseşte în voi. III.</p>
                  <p rend="justify">2. Johannis Duns Scoţi Opera Omnia, Vives (ed.), Paris, 189l-l895, voi. I-XXVI (este o reeditare a ediţiei Wadding, conţinând în plus tratatul De perfectione statuum).</p>
                  <p rend="justify">3. Johannis Duns Scoţi Opera Omnia, cura et studio Commissionis Scotisticae ad fidem codicum, C. Balic (ed.), voi. I-XI, Vatican, 1950 sq.</p>
                  <p rend="justify">4. Johannis Duns Scoţi Opera philosophica, voi. I-lII, St. Bonaventure Franciscan Institute, New York, 1997 sq.</p>
                  <p rend="justify">5. Johannis Duns Scoţi Opera Omnia, Ediţio minor, a cura di Giovanni Lauriola, voi. I-lI, A. G. A., Alberobello, 1998 sq.</p>
                  <p rend="justify">II. Ediţii şi traduceri ale tratatului Despre primul principiu 1. Marianus, Miiller (ed.), Joannis Duns Scoţi Tractatus de Primo Principio, Herder, Freiburg, 1941.</p>
                  <p rend="justify">BIBLIOGRAFIE</p>
                  <p rend="justify">2. Evan, Roche, TheDe Primo Principio of John Duns Scotus. A Revised Text and a Translation, St. Bonaventure, Louvain, 1949.</p>
                  <p rend="justify">3. Allan B., Wolter, John Duns Scotus: A Treatise on God as First Principie, Franciscan Herald Press, Chicago, 1966.</p>
                  <p rend="justify">4. Wolfgang, Kluxen, Johannes Duns Scotus, Abhandlung iiber das erste Prinzip, Wissenschaftliche Buchgesellschaft, Darmstadt, 1974.</p>
                  <p rend="justify">5. Pietro, Scapin, 11 primo Principio degli esseri, Liviana, Padova, 1973- 6. W. A. M., Peters, Het eerste beginsel, Ambo, Baam, 1985.</p>
                  <p rend="justify">7. Felix, Alluntis, Obras del Doctor Subtil Juan Duns Escoto, Dios unoy trino, Biblioteca de Autores Cristianos, Madrid, 1960.</p>
                  <p rend="justify">8. Juan Duns Escoto, Tratado acerca del Primer Principio, Biblioteca de Autores Cristianos, Madrid, 1989- 9. Duns Scot, Trăite du premier principe/Tractactus de primo principio, texte latin etabli par W. Kluxen; traduit du latin par Jean-Daniel Caviglioli, Jean-Marie Meilland, Fracois-Xavier Putallaz, Vrin, Paris, 2001.</p>
                  <p rend="justify">III. Studii privind tratatul Despre primul principiu 1. Alluntis, F, „El Tratado del primer principio de Escoto", în Verdady Vida, nr. 18 (1960), pp. 549-561.</p>
                  <p rend="justify">2. Alluntis, F, „Demonstrability and Demonstration of the Existence of God", în John K. Ryan (ed.), B. M. Bonansea, John Duns Scotus: 1265-l965, The Catholic University of America Press, Washington, D. C., 1965, pp. 133-l70.</p>
                  <p rend="justify">BIBLIOGRAFIE</p>
                  <p rend="justify">3. Alluntis, F, „Filosofâa y la existencia de Dios segun Escoto", în De doctrina Ioannis Duns Scoţi, Acta Congressus Sco-tistici Internationalis, voi. II, Roma, 1968, pp. 447-460.</p>
                  <p rend="justify">4. Alluntis, F, Introduccion en Juan Duns Escoto: Tratado acerca del Primer Principio, Biblioteca de Autores Cristianos, Madrid, 1989- 5. Armellada, B. de, „El Infinito, ^barrera o apertura teologica?", în C. Berube (ed.), Homo et Mundus, Acta Quinti Congressus Scotistici Internationalis, Societas Internationalis Scotistica, Roma, 1984, pp. 8l-92.</p>
                  <p rend="justify">6. Balic, C, „De critica textuali scholasticorum scripsis accomo-data", în Antonianum, nr. 22 (1945), pp. 267-308.</p>
                  <p rend="justify">7. Barth, T., „Die Notwendigkeit Gottes und seine Begriindung bei Duns Scotus", în De doctrina Ioannis Duns Scoţi, Acta Congressus Scotistici Internationalis, voi. II, Roma, 1968, pp. 409-425.</p>
                  <p rend="justify">8. Berube, C, „De l'etre î Dieu chez Duns Scot", în C. Berube (ed.), Regnum Hominis et Regnum Dei, Acta Quarti Congressus Scotistici Internationalis, voi. I, Societas Internationalis Scotistica, Roma, 1978, pp. 47-70.</p>
                  <p rend="justify">9. Berube, C, „Pour une histoire des preuves de l'existence de Dieu chez Duns Scot", în De l'homme a Dieu selon Duns Scot, Henri de Gând et Olivi, Istituto storico dei cappuccini, Edizione Collegio S. Lorenzo, Roma, 1983, pp. 24l-279.</p>
                  <p rend="justify">10. Berube, C, „Dynamisme psychologique et existence de Dieu chez Duns Scot, Henri de Gând, J. Marechal et B. Lonergan", în De l'homme ă Dieu selon Duns Scot, Henri de Gând et Olivi, Instituto storico dei cappuccini, Edizione Collegio S. Lorenzo, Roma, 1983, pp. 185-l94.</p>
                  <p rend="justify">BIBLIOGRAFIE</p>
                  <p rend="justify">11. Alberto di Boni, L., „Bedeutung und Grenzen des aristo-telichen Denkens im Gottesbeweis von Duns Scotus", în L. Honnefelder, R. Wood, M. Dreyer (eds.), John Duns Scotus – Metaphysics and Ethics, EJ. Brill, Leiden, New York, Koln, 1996, pp. 455-474.</p>
                  <p rend="justify">12. Bonansea, B. M., „Duns Scotus and St. Anselm's onto-logical Argument", în De doctrina loannis Duns Scoţi, Acta Congressus Scotistici Internationalis, voi. II, Roma, 1968, pp. 46l-475.</p>
                  <p rend="justify">—  Bonansea, B. M., Man and His Approach to God în John Duns Scotus, Lanham, New York, Londra, 1983.</p>
                  <p rend="justify">14. Bonansea, B. M., „Scotus and Aquinas on the human mind's ability to know God, Homo et Mundus", în C. Berube (ed.), Acta Quinti Congressus Scotistici Internationalis, Societas Internationalis Scotistica, Roma, 1984, pp. 229-238.</p>
                  <p rend="justify">15. Bos, E. R, „A Scotistic Discussion of-Deus est» as a propo-sitio per se nota", în Vivarium, nr. 23 (1995), pp. 197-234.</p>
                  <p rend="justify">16. Boulnois, O., „Analogie et univocite selon Duns Scot: la double destruction", în Les etudes philosophiques, iulie-decembrie, 1989, pp. 347-369- 17. Boulnois, O., „Reelles intentions et universaux selon Duns Scot", în Revue de metaphysique et de morale, ianuarie-martie, 1992, pp. 3-33- 18. Boulnois, O., „L'existence de Dieu", în O. Boulnois, Etre et representation. Une genealogie de la metaphysique moderne ă l'epoque de Duns Scot (XlIIe-XIVe siecle), Presse Univarsitaires de France, Paris, 1999, pp. 327-404.</p>
                  <p rend="justify">—  Boulnois, O., „Preuve de Dieu et structure de la metaphysique selon Duns Scot", în Jean Duns Scot et la metaphysique classique, Revue des sciencesphilosophiques et theologique, nr. 83 (1999), pp. 35-52.</p>
                  <p rend="justify">SFÂRŞIT</p>
               </div>
            </div>
         </div>
      </body>
   </text>
</TEI>
