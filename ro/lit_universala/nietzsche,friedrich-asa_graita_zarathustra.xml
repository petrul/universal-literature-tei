<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Friedrich Nietzsche</title>
            <author>Friedrich Nietzsche</author>
         </titleStmt>
         <editionStmt>
            <edition>
               <date>2013-08-19T12:19:00</date>
            </edition>
         </editionStmt>
         <publicationStmt/>
         <sourceDesc/>
      </fileDesc>
      <profileDesc>
         <langUsage/>
         <textClass>
            <keywords scheme="unknown">
               <list>
                  <item/>
               </list>
            </keywords>
         </textClass>
      </profileDesc>
      <revisionDesc>
         <listChange>
            <change>
               <name/>
               <date>2022-12-13T11:38:00.895021089</date>
            </change>
         </listChange>
      </revisionDesc>
   </teiHeader>
   <text>                       
      <body>
         <author>Friedrich Nietzsche</author>
         <div type="div1">
            <head>Aşa grăit-a Zarathustra</head>
            <subtitle>O carte pentru toţi şi niciunul</subtitle>
            <div type="div2">
               <head>CUPRINS:/x/</head>
               <p rend="justify">— ii: de ŞTEFAN AUG. DOINAŞ. 5</p>
               <p rend="justify">Despre cele trei metamorfoze.83</p>
               <p rend="justify">Despre catedrele virtuţii.85</p>
               <p rend="justify">Despre vizionarii altei lumi.88</p>
               <p rend="justify">Despre dispreţuitorii corpului.92</p>
               <p rend="justify">Despre patimile bucuriei şi durerii.94</p>
               <p rend="justify">Despre ucigaşul cel palid.96</p>
               <p rend="justify">Despre citit şi scris.98</p>
               <p rend="justify">Despre copacul de pe munte.100</p>
               <p rend="justify">Despre predicatorii morţii.103</p>
               <p rend="justify">Despre război şi războinici.106</p>
               <p rend="justify">Despre noul idol.108</p>
               <p rend="justify">Despre muştele din piaţă.111</p>
               <p rend="justify">Despre castitate.114</p>
               <p rend="justify">Despre prieten.115</p>
               <p rend="justify">Despre o mie şi una de scopuri.118</p>
               <p rend="justify">Despre iubirea de aproapele.120</p>
               <p rend="justify">Despre calea celui ce creează.122</p>
               <p rend="justify">Despre femeile bătrâne şi tinere.125</p>
               <p rend="justify">Despre muşcătura viperei.128</p>
               <p rend="justify">Despre copil şi căsnicie.130</p>
               <p rend="justify">Despre moartea de bunăvoie.132</p>
               <p rend="justify">Despre virtutea care dăruieşte.135</p>
               <p rend="justify">Copilul cu oglinda.143 în Insulele Fericite.146</p>
               <p rend="justify">Despre cei miloşi.149</p>
               <p rend="justify">Despre preoţi. 152</p>
               <p rend="justify">Despre virtuoşi. 155</p>
               <p rend="justify">Despre mişei. 159</p>
               <p rend="justify">Despre tarantule. 162</p>
               <p rend="justify">Despre înţelepţii iluştri. 165</p>
               <p rend="justify">Cântecul de noapte. 169</p>
               <p rend="justify">Cântecul de dans. 171</p>
               <p rend="justify">Cântecul funerar. 174</p>
               <p rend="justify">Despre depăşirea de sine. 177</p>
               <p rend="justify">Despre cei sublimi. 181</p>
               <p rend="justify">Despre ţara culturii. 184</p>
               <p rend="justify">Despre imaculata cunoaştere. 187</p>
               <p rend="justify">Despre savanţi. 190</p>
               <p rend="justify">Despre poeţi. 193</p>
               <p rend="justify">Despre marile evenimente. 196</p>
               <p rend="justify">Prezicătorul. ţ,. 200</p>
               <p rend="justify">Despre mântuire. 204</p>
               <p rend="justify">Despre prevederea omenească. i.w. 210</p>
               <p rend="justify">Ora supremei linişti. 213</p>
               <p rend="justify">Călătorul. 219</p>
               <p rend="justify">Despre viziune şi enigmă. 222</p>
               <p rend="justify">Despre fericirea fără voie. 228 în revărsatul zorilor. 232</p>
               <p rend="justify">Despre virtutea care micşorează. 235</p>
               <p rend="justify">Pe Muntele Măslinilor. 242</p>
               <p rend="justify">A trece mai departe. 245</p>
               <p rend="justify">Despre renegaţi. 249</p>
               <p rend="justify">Întoarcerea acasă. 253</p>
               <p rend="justify">Despre cele trei rele. 257</p>
               <p rend="justify">Despre spiritul împovărării. 263</p>
               <p rend="justify">Despre tablele vechi şi noi. 268</p>
               <p rend="justify">Convalescentul. 289</p>
               <p rend="justify">Despre marele dor. 297</p>
               <p rend="justify">Al doilea cântec de dans. 300</p>
               <p rend="justify">Cele şapte peceţi. 304</p>
               <p rend="justify">Jertfa mierii. 311</p>
               <p rend="justify">Strigătul suferinţei. 315</p>
               <p rend="justify">De vorbă cu regii. 319</p>
               <p rend="justify">Lipitoarea. 323</p>
               <p rend="justify">Vrăjitorul.! 327</p>
               <p rend="justify">SUMAR.</p>
               <p rend="justify">În retragere. 333</p>
               <p rend="justify">Omul cel mai respingător. 338</p>
               <p rend="justify">Cerşetorul de bunăvoie. 343</p>
               <p rend="justify">Umbra. 348</p>
               <p rend="justify">La amiază. 351</p>
               <p rend="justify">Salutul de primire. 355</p>
               <p rend="justify">Cina. 361</p>
               <p rend="justify">Despre omul superior. 363</p>
               <p rend="justify">Cântecul tristeţii. 374</p>
               <p rend="justify">Despre ştiinţă. 378</p>
               <p rend="justify">La fiicele pustiului. 382</p>
               <p rend="justify">Deşteptarea. 387</p>
               <p rend="justify">Sărbătoarea măgarului. 391</p>
               <p rend="justify">Cântecul beat. 395</p>
               <p rend="justify">Semnul. 403 de HORIA STANCA. 408</p>
            </div>
            <div type="div2">
               <head>Prefață</head>
               <p rend="justify">Diferenţa între filosofie şi artă îşi are originea în distincţia lui Platon între logos şi mythos, cu discreditarea celui de al doilea. Aristotel a continuat şi dezvoltat o întreagă şi complexă teorie a speciilor şi genurilor, preluată de Scolastică; s-a născut astfel şi o teorie a facultăţilor umane, pe compartimentele căreia s-a mulat psihologia. Aristotel-Kant-Hegel reprezintă linia filosofică a separatismului celui mai categoric între artă şi filosofie, a respingerii principiale a tuturor formelor de filosofie aforistică, metaforizantă, fabulatorie, mitizantă etc. „Arta – spune Hegel în Lecţii de istorie a filosofiei – n-ar putea să reprezinte Spiritul, fără a-i aduce un prejudiciu”, pentru că „numai gândirea pură este forma cu adevărat demnă de gândire”: astfel, tocmai datorită faptului că utilizează un limbaj exclusiv conceptual, filosofia – îndeosebi cea raţionalistă – care elimină orice metaforism reprezintă „forma pură a gândirii”. Parcă presimţind apariţia unui nou stil în filosofie, el condamnă cu anticipaţie maniera de a filosofa a lui Niete-sche: „Astfel astăzi, o manieră naturală de a filosofa, care se socoteşte pe sine prea bună pentru concept şi care în baza acestei deficienţe se consideră drept o gândire intuitivă şi poetică, aruncă pe piaţă combinaţiile arbitrare ale unei imaginaţii doar dezorganizate de către gândire, creaţii care sunt indecise, nefiind nici poezie, nici filosofie.”</p>
               <p rend="justify">Orientat încă din tinereţe spre doctrinele presocraticilor, Friedrich Nietzsche se întoarce categoric împotriva vechii separaţii platoniciene, teoretizând şi practicând el însuşi, în scrierile sale filosofice, un tip de text care stă nu în preajma, ci chiar în mijlocul „discursului mixt”, în care demersul filosofic propriu-zis se îmbină inextricabil cu cel poetic. Mai mult: Nietzsche vede în acest tip de scriitură modalitatea plină de promisiuni a epocilor ce vor veni după el, întrucât genul de filosof pe care-l anunţă el este „filozoful-artist”. Der Phtiosoph der Zukunft? se întreabă el în Phtiosophen-buch. Er muss das Obertribunal etner kănstlerischen Kultur werden. După opinia sa, Platon însuşi, sub influenţa „geniului rău” al lui Socrate, şi-ar fi trădat propriul său discurs iniţial, eminamente poetic: „Tânărul poet tragic Platon a început prin a-şi arde poemele pentru a se face discipol al lui Socrate. Totuşi, atunci când invincibile înclinaţii luptau cu maximele socratice, forţa celor dintâi, combinată cu vigoarea pe care le-o conferea acest caracter excepţional, era destul de mare pentru a croi poeziei căi noi rămase necunoscute până atunci [.] îl vedem pe Platon având mare grijă să depăşească realitatea pentru a reprezenta Ideea pe care se întemeiază această pseudorealitate. Dar, făcând aceasta, gânditorul Platon era condus pe un drum ocolit în punctul care fusese întotdeauna al său ca poet. Dacă tragedia absorbise toate genurile născute înaintea ei, se poate spune în mod paradoxal la fel despre dialogul platonician care, rezultat din amestecul tuturor formelor şi al tuturor stilurilor existente, oscilează între povestire, lirism şi dramă, constituie un termen de mijloc între poezie şi proză. [.] Platon a dat posterităţii modelul unui nou gen literar, romanul, care trebuie definit ca fabula lui Esop ridicată la cea mai înaltă putere, în care poezia ocupă în raport cu filosofia dialectică rangul care, de-a lungul secolelor, a fost acela al filosofiei faţă de teologie: rolul de slujnică. Aceasta a fost noua situaţie a poeziei, situaţie la care a redus-o Platon sub presiunea demonului lui Socrate” (cf. paragraful 14 din Naşterea tragediei].</p>
               <p rend="justify">Pe baza unei afirmaţii din Antichrist, care implică o netă respingere a purismului – „Spiritul pur e minciuna pură” – Nietzsche preconizează tipul filozofuluiartist ca expresie a impurităpi înseşi, pe care o acceptă şi o exaltă, justificând-o prin caracterul dionisiac al adevărului creator. Comentând această teză nietzsche-eană, Jean-Noel Vuarnet scrie: „Nici artist nici filosof, fiind şi unul şi altul sau unul prin altul, un simulacru ne face semn, mixt sau monstru, mai întâi remarcabil – natură şi discurs – prin impuritatea lui [.] Bicefal sau bifrons, acest simulacru poate, el, impune ca semn esenţial duplicitatea de atitudine şi de text a lui Nietzsche? Probabil. Pentru aceasta ar trebui să-l supunem unei triple întrebări privind originea sa, funcţiunea sa, miza sa” (Nietzsche aujourd'hui, voi. I, Pion, 1973). Originea se află, indubitabil, în presocratici, căci imaginea focului, comparaţia pe care Nietzsche o face între filosof, artist şi copil, ca şi reluarea anticei antinomii creştere/pieire, construcţie/distrugere, pornesc clar din Heraclit şi din polemos-ul acestuia. Dificultatea cardinală de a explica modul cum focul pur poate să ia forme impure, el (adică filozoful-artist) o biruie printr-o imagine. „Numai jocul artistului şi jocul copilului pot aici jos să crească şi să piară, să construiască şi să dărâme cu inocenţă. în felul acesta, ca artist şi copil, se joacă focul etern activ care plăsmuieşte şi nimiceşte cu inocenţă” [Naşterea filosofiei). Nietzsche nu se fereşte deloc de conceptul de impuritate; dimpotrivă, îl consideră a ţine de statutul însuşi al creatorului: Voi, creatori, multe lucruri sunt încă impure în noi Iată de ce trebuie să naşteţi. în aceeaşi scriere, el examinează raportul între filosofie şi artă: „în ce măsură filosofia este ea o artă, o operă de artă? Ce va rămâne din ea, când sistemul ei va fi, ştiinţific vorbind, mort? Tocmai acest rest va stăpâni instinctul de cunoaştere, această calitate a ei – de artă. [.] Frumuseţea, măreţia unei construcţii a universului (alias filosofia) decide astăzi asupra valorii ei. [.] Descrierea filosofului: el cunoaşte inventând, el inventează cunos-când.”</p>
               <p rend="justify">Nu-i mai puţin adevărat că, la un examen atent, aici nu întâlnim de fapt o teorie a „discursului mixt”, înţeles ca amestec inextricabil de conceptualism şi metafoFri rism, pus în slujba „celor mai înalte interese ale poeziei”, cum zicea Hegel. Căci Nietzsche precizează, fără echivoc, chiar în rândurile deja citate: „Mare perplexitate! Filosofia este ea o artă sau o ştiinţă? E o artă ca scopuri şi ca produse. Dar mijlocul său de expresie, expunerea prin concepte, este comun cu cel al ştiinţei. E o formă de poezie. Imposibil de clasat. Ar trebui să inventăm şi să caracterizăm o categorie nouă.”</p>
               <p rend="justify">Şi totuşi, ceea ce nu se teoretizează în deplină claritate, cel puţin în sensul concepţiei noastre despre „discursul mixt”, se practică mereu şi cu inocenţă, încă din tinereţea filosofului. De la Naşterea tragediei până, mai ales, la Aşa grăit-a Zarathustra. Deşi, aşa cum susţine, genul acesta rămâne deocamdată incalificabil: căci nu e vorba nici de versificarea unor idei {Begriffsdichtung), nici de utilizarea preţioasă a alegoriilor; ci pur şi simplu de reinventarea miturilor şi de practica asiduă a metaforei. Plin de pathos, neglijând exerciţiul unei logici stringente, înţelegând să „mişte” şi să „convingă afectiv”, discursul nietzscheean „cunoaşte inventând, inventează cunoscând”; ambiguitatea lui funciară anulează graniţa dintre logos şi mythos, încât activitatea „filozofului-artist” ar putea fi caracterizată astfel:</p>
               <p rend="justify">—  amestec de genuri, hibrid textual în care „forma e simţită ca un conţinut” şi deci, „orice conţinut apare formal, inclusiv viaţa noastră”, cum pretinde însuşi Nietzsche;</p>
               <p rend="justify">—  anularea conflictului artă/cunoaştere, prin exaltarea acelei dispoziţii sufleteşti numită beţie [Rausch); căci: „Pentru ca să existe artă – scrie el în Amurgul idolilor – pentru ca să existe într-un fel oarecare o activitate şi o viziune estetică, o condiţie fiziologică este de neînlăturat: beţia. Trebuie mai întâi ca beţia să fi intensificat excitabilitatea întregii maşini: nu încape artă fără aceasta”; şi, mai departe, pentru a sublinia că excesul nu se dispensează niciodată de rigoarea unui stih „Tu trebuie să te forţezi să imiţi virtutea coloanei {stylos): ea devine mai frumoasă şi mai delicată, dar în centrul ei mai dură şi mai aptă să susţină, pe măsură ce suie”;</p>
               <p rend="justify">—  invenţie de noi posibilităţi: „Continuu – spune Cartea filosof ului – omul artist confundă rubricile şi celulele de concepte, instaurând noi transpoziţii, metafore, metonimii; în mod continuu el manifestă dorinţa de a arăta acestei lumi prezente de om treaz [.] o formă plină de farmec, veşnic nouă, ca aceea a lumii visului”; pentru că demiurgic, filozoful-artist nu spune adevărul; veridică, vorbirea sa nu e o aletheia, sensul nu este pentru el cauză, ci produs: „Arzătoarea voinţă de creaţie – afirmă Nietzsche – mă aduce mereu la om; în acelaşi fel în care ciocanul este mânat spre piatră”. Implicaţiile educativ-selective ale unei asemenea poziţii sunt de netăgăduit. Şi, mai departe: Ich wandle unter Menschen als den Bruchstucken der Zukunft: je-ner Zukunft, die ich schaue [Also sprach Zarathustra);</p>
               <p rend="justify">—  în fine, acest tip de autor e fără autoritate: doctrina lui practică ateologia şi ateleologia; destructor în măsura în care e creator, el transformă, şi îşi apropriază o realitate mai veche, el parodiază mitul, el se distanţează prin bufonerie tragică.</p>
               <p rend="justify">Discursul filosofic al lui Nietzsche însuşi este în mare măsură ilustrarea acestor teze, unele manifest exprimate, altele numai implicite. Refuzând orice idealism care ar vrea „un discurs fără corp”, pe motivul că „numai forma pură de gândire este demnă de gândire”, el respinge totodată orice divorţ între filosofie şi artă, deoarece i se pare că o asemenea poziţie ar implica refuzul de a gândi problema stilului.</p>
               <p rend="justify">Geneza poemului lui Zarathustra, ca şi inspiraţia al cărei rod este, au fost descrise de autor în paginile autobiografice din Ecce Homo.</p>
               <p rend="justify">Prima viziune a eternei reîntoarceri a avut-o la Sur-lej în august 1881; în aceeaşi lună a fost elaborat planul unui poem în patru părţi, Mittag und Ekvigkeit, care se referea la Zarathustra; în ianuarie 1883 are loc viziunea de la Rapallo, în care îi apare Zarathustra; urmează, îndată după aceea, redactarea primei părţi care va fi tipărită jn luna iunie a aceluiaşi an; partea a doua va fi scrisă între 26 iunie şi 6 iulie 1883 la Sils-Maria; anul următor, între 8-20 ianuarie, la Nisa, e redactată partea a treia; tot acolo, în ianuarie 1885 va fi scrisă partea a patra. Prima ediţie a celor patru părţi reunite va apărea în 1892, prin grija surorii sale, Elisabeth Forster-Nietzsche.</p>
               <p rend="justify">Relatând cum a scris această capodoperă, Nietzsche ne-a lăsat câteva rânduri superbe care se constituie în unul dintre cele mai strălucite documente asupra procesului creator de artă, asupra inspiraţiei. „Dintr-o dată, cu o delicateţe, cu o puritate inefabile, un lucru se face văzut, se face auzit, te zguduie şi te cutremură din adâncuri. Asculţi, nu mai cauţi; primeşti, fără a te întreba cine este cel ce dă; o gândire fulgeră timp de o clipă, se impune ca o necesitate, fără a-ţi lăsa nici cea mai mică ezitare asupra formei în care se cere exprimată – n-am avut niciodată posibilitatea de a alege. E un extaz a cărui tensiune formidabilă se rezolvă uneori în torente de plâns, în timp ce pasul, involuntar, se răreşte sau se accelerează. Te simţi răpit din tine însuţi, păstrezi doar conştiinţa unei infinităţi de fiori subtili şi de şiroaie care te străbat până-n tălpi. E o atât de profundă beatitudine, că durerea şi tristeţea nu mai au efectul unor forţe ostile, ci par o condiţie cerută, o nuanţă chemată în strictă necesitate de această risipă de lumină. Simţi instinctiv marile ritmuri care îmbrăţişează spaţiile imense în care trăiesc formele; amplitudinea legănării, nevoia unui ritm larg par a fi măsura unei atare inspiraţii, un fel de contrapondere la presiunea, la tensiunea ei. Toate acestea, involuntare în prima clipă, par purtate de o rafală de libertate, de independenţă, de putere, de divinitate. Ceea ce este mai remarcabil e calitatea involuntară a imaginii, a metaforei. Totul ţi se oferă ca expresia cea mai apropiată, cea mai justă, cea mai simplă. într-adevăr, pentru a relua termenii lui Zarathustra, se pare că lucrurile se apropie cu de la sine putere şi vin spre aţi servi ca imagini. Iată experienţa mea în privinţa inspiraţiei. Nu mă îndoiesc că va trebui să se străbată îndărăt milenii pentru a se găsi un alt om care să poată zice: este şi a mea.” în cartea pe care ia consacrat-o {Nietzsche. Ein-Jiihrung în dos Verstăndnis seines Phosophierens, 1936), Karl Jaspers notează: „Nietzsche rămâne mai fidel lui însuşi decât a putut chiar el să creadă şi mai ales decât a fost îndemnat să creadă. Contradicţia pe care o poartă în sine nu se rezolvă decât în momente de exaltare lirică. Zarathustra al său este cel mai plin, cel mai puternic dintre aceste momente alese, singura simfonie pe care a reuşit s-o orchestreze de la un capăt la altul – el, omul fragmentelor şi al schiţelor. E firesc să considere că acest poem va servi ca propilee filosofiei sale {Vorhalle meiner Philosophie), dar dincolo de acest portic nu mai sunt decât edificii schiţate dar neterminate, şantier de blocuri urnite şi tăiate cu fineţe; monumentul principal, care s-ar fi numit, poate, Der Wille zur Macht, n-a fost niciodată încheiat.”</p>
               <p rend="justify">Jaspers se referă fără îndoială la supraevaluarea pe care Nietzsche a făcut-o propriului său poem. Mai întâi, către câţiva prieteni. „Nu e decât o cărticică – îi scrie el lui Gast la 1 februarie 1883 – o sută de pagini tipărite, dar e ceea ce am făcut eu mai bine. Mă simt uşurat de o povară; n-am reuşit niciodată ceva mai grav şi ceva mai uşor.” Scrisoarea către un alt amic este şi mai exultantă: „E un poem, a cincea evanghelie, un lucru căruia nu i se potriveşte nici un nume.” în acelaşi ton ditirambic i se adresează elenistului Rohde: „Totul e aici original, fără model, fără comparaţie, fără precursori. Oricine a trăit înlăuntrul acestei cărţi revine printre oameni cu faţa schimbată.„ Dar, fireşte, rân-durile cele mai entuziaste se află în Ecce Homo: „Dacă voi spune că un Goethe sau un Schiller n-ar fi putut niciodată să respire la aceeaşi înălţime ca mine în această atmosferă de pasiune; că Dante, pe lângă Zarathu-stra, face o jalnică figură, simplu credincios cum e pe lângă un om care şi-a creat mai întâi adevărul său, pe lângă un spirit care guvernează lumile, pe lângă un destin; dacă voi lămuri că poeţii Vedei nu sunt decât preoţi, şi nedemni să dezlege măcar sandalele lui Za-rathustra – încă nu voi fi spus nimic, încă nu voi fi dat nici o idee a distanţei, a solitudinii azururilor în care trăieşte opera mea.„ Şi mai departe: „Niciodată nu s-a scris un astfel de poem, niciodată un om n-a simţit şi n-a suferit în felul acesta! Răspunsul la acest ditiramb al singurătăţii sorilor ar fi Ariana. Dar cine ştie, în afară de mine, ce înseamnă Ariana?”</p>
               <p rend="justify">Eugen Fink, care de asemenea a scris o carte substanţială despre autorul lui Zarathustra (cf. Nietzsches Philosophie, 1960) se arată contrariat de cuvintele cu care acesta îşi supraapreciază opera. „Nu putem fi decât uluiţi de asemenea afirmaţii, scrie el. Sunt ele expresia unei excesive lipse de măsură, sunt ele expresia unei supraestimări nebuneşti a lui însuşi? Sau poate că avem această impresie doar pentru că Nietzsche compară Zarathustra cu ceea ce acesta nu e de comparat? Fraza citată mai sus conţine această afirmaţie memorabilă că adevăratul poet este cel a cărui poiesis vizează adevărul originar, ecloziunea unei noi concepţii despre lume.” în continuare, filosoful atinge exact problema „discursului mixt”: „înseamnă că poetul se apropie de gânditor. Nietzsche are înaintea ochilor strânsa lor asociere în efortul original de a obţine o nouă revelaţie a fiinţării în ansamblul ei. Zarathustra nu poate fi considerat nici poem, nici operă filosofică, atâta timp cât gândim aceste concepte în sensul tradiţional al termenilor, adică dacă le gândim prin opoziţie între compunerea poemelor şi formarea ideilor. Astfel, cu Nietzsche, această dicotomie a comprehensiunii esenţiale a lumii devine problematică. [.] O nouă „optică a artei” se degajează. în timp ce în prima sa perioadă Nietz-sche îşi formulase gândirile într-o metafizică a artei, într-o interpretare a artei greceşti şi a artei wagneriene, acum el nu mai reflectează asupra artei, ci face din ea un organon al său, un instrument al său; face el însuşi acum filosofie în manieră artistică, gândeşte poetic. Dar nu rezolvă problema întâlnirii între poezie şi filosofie, natura de centaur a gândirii poetizante şi a poeziei filozofante, în fond nici nu şi-o pune în mod serios. Totuşi cartea n-are caracterul unei simple invenţii, îndărătul ei există o mare vigoare. Cartea purcede din această vigoare.” în ce priveşte aprecierea artei lui Nietzsche, exegetul caută să fie obiectiv. „Desigur, Zarathustra nu posedă marea valoare poetică pe care i-o atribuie autorul. Poemul conţine prea multe efecte, prea multe jocuri de cuvinte, prea multă „conştiinţă”. Numai arareori simbolurile sunt reuşite, numai arareori se produce acea coincidenţă între particular şi general în care e prezentă în toată puritatea ei o putere care agită lumea. Cel mai adesea imaginea şi gândirea diverg. Imaginea se transformă în metaforă. Valoarea estetică a lui Zarathustra e indenegabilă, dar ea rezidă întâi de toate în parabolă. Totuşi uneori stilul său îl parodiază în mod insuportabil pe cel al Bibliei; prea adesea el alunecă în prostul gust, pentru a-şi pierde atunci brusc înălţimea. Dar această operă conţine de asemenea pasaje de o frumuseţe fără cusur. Cât despre forma ei, ea se situează în intervalul care separă poezia de gândire. Nietzsche îşi exprimă intuiţiile într-o profunzime de imagini, în nenumărate metafore pe care adesea le interpretează el însuşi. El gândeşte în simboluri, gândirea sa este o gândire vizionară. El nu avansează prin concepte speculative, care i se par abstracţii vide, ci prin metafore în care se concretizează intuiţiile sale. Cele mai înalte gânduri ale sale capătă, ca să zicem aşa, figură şi formă; ele se încarnează în personajul Zarathustra.”</p>
               <p rend="justify">Citit într-o cheie mai modernă, de către un fin analist al imageriei poetice, cum e Gaston Bachelard (cf. L'Airet Ies Songes, 1943), textul lui Nietzsche revelează câteva date ascunse în chiar materialitatea stilului său: o imaginaţie aeriană şi dinamică, concretizată în profuziunea de metafore ale cerului fără nori, ale văzduhului fără miresme, ale tăcerii glaciare a culmilor, în idealizarea valorilor celor mai orgolioase şi solitare – ger, tăcere, sihăstrie – toate semne ale unui „psihism ascensional”. Aceasta nu înseamnă nicidecum bucurie a contemplării sau mistică. Sufletul nietzscheean nu se dizolvă în Marele Tot, decât cel mult o clipă; un moment de „beatitudine involuntară”; apoi, el îşi reia elanul în sus, el gustă voluptatea de a birui greutatea terestră, de a-şi cuceri verticalitatea, de a se asemui cu săgeata, cu fulgerul, de a trăi pe marginea abisului, asemenea vulturilor. „Un dinamism al clipei”, drag lui Bachelard, se traduce într-un „manicheism” de tip nietzscheean: pendularea între înălţime şi profunzime, pasiunea piscurilor şi a prăpăstiilor – fiecare fiind reversul şi condiţia celeilalte. Alături de ele, se manifestă dezgustul faţă de ţarina moale şi apele stagnante, prinde glas admiraţia faţă de zborul răpitor, se ţese visul nebunesc al dansului şi risului, aventura inocentă a omului devenit copil.</p>
               <p rend="justify">„Stilul, foarte agitat, foarte pasional, foloseşte din abundenţă invocaţia, imprecaţia, apostrofa, exclamaţia, interogaţia oratorică. Dar el se destinde uneori în tandra muzică a unei cântări fredonate cu jumătate de voce sau a unei rugăciuni murmurate în solitudine. El îmbină severitatea ameninţătoare cu mânia, suavitatea şi tandreţea, adeseori umorul cu gluma. Capitole de meditaţie şi rugă alternează cu altele de predicaţie morală sau de satiră, cu poeme lirice, cu dialoguri, cu misterioase profeţii” (Genevieve Blanquis: Ainsi parlail Zarathustra, 1969).</p>
               <p rend="justify">Cartea se compune dintr-un prolog şi patru părţi; o a cincea, care urma să rotunjească opera, a rămas în stare de eboşă.</p>
               <p rend="justify">Prologul relatează prima descindere a lui Zarathustra între oameni, pentru a condamna virtutea, mila, justiţia, prudenţa şi fericirea, pentru a le predica depăşirea omenescului spre idealul Supraomului. Neînţeles de mulţimea care preferă imaginea hidoasă a ultimului om – sceptic, viclean, răutăcios, vulgar, ocupându-se cu fleacuri, distrându-se ieftin, suportând cu resemnare viaţa şi murind în pace, la adăpost de orice inegalităţi morale şi sociale – profetul îşi dă seama că doctrina sa trebuie să se adreseze doar unui ¦cerc restrâns de discipoli.</p>
               <p rend="justify">Partea întâi cuprinde „cuvântările” lui Zarathustra: cele mai multe critice fcontra moraliştilor, a celor ce visează la „lumea de dincolo”, asceţilor şi pesimiştilor ce predică moartea; contra unor instituţii: justiţie, armată, presă, stat; contra celor miloşi şi paraziţi, contra femeilor. Există şi cuvântări constructive: omul, sortit a se autodepăşi, trebuie să sufere (c) triplă metamorfoză (cămilă, leu, copil)., să se scufunde din plin în bucurie şi durere, să cultive voinţa creatoare, castitatea, să respecte copilul şi căsătoria, să practice iubirea faţă de_ „departele” său, prietenia, moartea de bunăvoie, să distingă apropierea Marii Amieze, zare în care va apărea Supraomul.</p>
               <p rend="justify">Partea a doua reia unele critici (împotriva miloşilor, virtuoşilor, savanţilor, înţelepţilor celebri, metafizicienilor, „Imaculatei Concepţii”, caraaMââor, resentimenta-rilor şi răzbunătorilor, „lipitorilor”, politicienâlor revoluţionari şi democraţi, preoţilor, eroilor, poeţilor, profetului pesimist care pare a fi Schopenhauer). Dar ea conţine şi câteva pasaje lirice, precum şi indicaţia mântuirii prin voinţă: momentul suprem este cel al sugestiei „eternei reîntoarceri” („Ora mutai.</p>
               <p rend="justify">Partea a treia este dominată de „enigma şi viziunea” eternei reîntoarceri a Identicului, adevăr terifiant – aproape inefabil – în care ni se sugerează un fel de reîntoarcere mecanică a Aceluiaşi, roată implacabilă a Destinului, care ne obligă să retrăim în veci fiecare clipă, fără putinţa de a schimba absolut nimic. Singura modalitate de a birui această fatalitate este aceea de a scăpa de teama de ea, de a o chema, pentru ca astfel să ne punem amprenta asupra viitorului. Supraomul va chema şi va accepta eterna reîntoarcere în numele unei eternităţi a bucuriei: voinţa inebranlabilă de creaţie. O nouă morală e creionată acum: „relele” vechii etici sunt transformate de Zarathustra în „bunuri” – voluptatea, ambiţia de a domina, egoismul, viciile celor mari şi puternici, libertatea de a acţiona conform dorinţelor terestre. Copleşit de orizontul în care urmează să apară Supraomul, Zarathustra ajunge să nu mai poată vorbi: el cântă, dansează, se îmbată de tandreţe şi gratitudine, intonează. un cânt al vieţii feroce. „Cântecul celor şapte sigilii”, imn adresat inelului inelelor, inelului nupţial al reîntoarcerii, încheie această parte, indiscutabil cea mai reuşită, a operei.</p>
               <p rend="justify">În partea a patra Zarathustra întâlneşte pe rând personajele care simbolizează diversele tipuri de umanitate decăzută, apărute în urma teribilului adevăr: „Dumnezeu a murit”. împreună cu ele, el va celebra, în peştera sa, o parodie blasfematorie a Cinei cea de Taină. în zori, când tovarăşii săi se sperie de răgetul leului, profetul simte apropierea discipolilor săi şi coboară din nou între oameni.</p>
               <p rend="justify">Sfârşitul acestei cărţi – un Zarathustra disperat, batjocorit de mulţime şi renegat de discipolii săi, trădat chiar de animalele sale (vulturul şi şarpele), al cărui sicriu va fi coborât în Etna – n-a fost niciodată încheiat.</p>
               <p rend="justify">Pentru înţelegerea simbolurilor nietzscheene, Gilles Deleuze (cf. Nietzsche, 1965) a întocmit un „dicţionar al principalelor personaje” nu numai din Zarathustra, pe care mă mulţumesc să-l preiau.</p>
               <p rend="justify">Vulturul şi şarpele. Sunt animalele lui Zarathustra. Şarpele e încolăcit după gâtul vulturului. Amândouă exprimă eterna reîntoarcere, ca inel în inel, ca logodnă! a cuplului divin Dionysos-Ariana. Dar ele îl exprimă în mod animalic, ca o certitudine imediată sau ca o evidenţă naturală. (Le scapă esenţa eternei reîntoarceri, adică exact caracterul său selectiv, atât din punctul de vedere al gândirii, cât şi al Fiinţei.) Iată de ce ele fac din eterna reîntoarcere o „pălăvrăgeală”, un „refren”. Mai mult: şarpele descolăcit exprimă ceea ce e insuportabil şi imposibil în eterna reîntoarcere, atâta timp cât e luat ca o certitudine naturală conform căreia „totul revine”.</p>
               <p rend="justify">Măgarul sau cămila. Animalele deşertului (nihilism). Ele poartă, ele duc poverile până în adâncul deşertului. Măgarul are două defecte: Nu-ui (negaţia) său este un fals nu, un nu izvorât din resentiment. Şi mai mult încă, Da-ul (afirmaţia) său – I-A – (în germană: Ja, pronunţat ia) este un fals da. El crede că a afirma înseamnă a purta, a asuma. Măgarul e mai întâi un animal creştin: el duce în spate povara valorilor aşa-zise „superioare vieţii”. După moartea lui Dumnezeu, el se împovărează singur, el duce povara valorilor „umane”, el pretinde să-şi asume „realul aşa cum este acesta”: astfel, el este noul zeu al „oamenilor superiori”. De la un capăt la altul, măgarul este caricatura şi trădarea Da-ului dionisiac; el afirmă, dar nu afirmă decât produsele nihilismului. Astfel lungile sale urechi se opun micilor urechi, rotunde şi labirintice, ale lui Dionysos şi ale Arianei.</p>
               <p rend="justify">Păianjenul sau tarantula. E spiritul răzbunării sau al resentimentului. Puterea lui de contagiune stă în veninul lui. Voinţa sa este o voinţă de a pedepsi şi de a judeca. Arma lui este firul, firul moralei. Predicaţia sa constă în egalitate (toată lumea să devină egală cu sine însăşi!).</p>
               <p rend="justify">Bufonul (maimuţă, pitic sau demon). E caricatura lui Zarathustra. El îl imită, dar aşa cum greutatea imită uşurinţa. El reprezintă cel mai mare pericol pentru Zarathustra: trădarea doctrinei. Bufonul dispreţuieşte, dar dispreţul său vine din resentiment. El este spiritul împovărării. Ca şi Zarathustra, el are pretenţia de a depăşi, de a întrece. Dar a întrece semnifică pentru el: ori a se face dus de alţii (a se căţăra pe umerii oamenilor şi chiar ai lui Zarathustra), ori a sări peste. Sunt cele două contrasensuri posibile ale Supraomului.</p>
               <p rend="justify">Oamenii superiori. Sunt mulţi, dar au aceeaşi îndeletnicire: după moartea lui Dumnezeu, să înlocuiască valorile divine prin valori umane. Ei reprezintă aşadar devenirea culturii, sau efortul omului de a-l aşeza pe om în locul lui Dumnezeu. Cum principiul de evaluare rămâne acelaşi, cum trasmutaţia n-a fost făcută, ei aparţin întru totul nihilismului şi sunt mai aproape de bufonul lui Zarathustra decât de Zarathustra însuşi. Ei sunt „rataţi”, „neisprăviţi” şi nu ştiu nici să râdă, nici să joace, nici să danseze. în ordinea logică, procesiunea lor este următoarea:</p>
               <p rend="justify">1. Ultimul papă. El ştie că Dumnezeu a murit, dar crede că Dumnezeu s-a sufocat el însuşi, s-a sufocat de milă, nemaiputând să-şi suporte propria iubire faţă de oameni. Ultimul papă a rămas fără stăpân, totuşi nu e liber, trăieşte din amintiri.</p>
               <p rend="justify">2. Cei doi regi. Ei reprezintă mişcarea „moralităţii moravurilor”, care-şi propune să formeze şi să domesticească pe om, să-l facă pe om liber prin mijloacele cele mai violente, cele mai constrângătoare. Există, aşadar, doi regi: unul în stânga, pentru mijloace, altul, în dreapta, pentru scopuri. Dar, înainte ca şi după moartea lui Dumnezeu, pentru mijloace ca şi pentru scopuri, moralitatea moravurilor degenerează ea însăşi, operează şi selectează pe dos, devine profitabilă pentru „gloate” (triumful sclavilor). Cei doi regi aduc măgarul, din care adunarea „oamenilor superiori” va face un nou zeu.</p>
               <p rend="justify">3. Omul cel mai respingător. E cel care l-a ucis pe Dumnezeu, pentru că nu mai putea să-i suporte mila. Dar e întotdeauna un bătrân, nespus de urât: în loc de conştiinţa vinovată a unui Dumnezeu mort pentru el, el încearcă conştiinţa rea a unui Dumnezeu mort prin el; în loc de mila venită de la Dumnezeu, el cunoaşte mila venită de la oameni, mila gloatelor, şi mai insuportabilă. El este cel care conduce litania măgarului, care provoacă falsul „Da”.</p>
               <p rend="justify">4. Omul cu lipitoarea. A vrut să înlocuiască valorile divine, religia şi chiar morala, prin cunoaştere. Cunoaşterea trebuie să fie ştiinţifică, exactă, incisivă: puţin importă atunci dacă obiectul ei este mic sau mare; cunoaşterea exactă a celui mai mic lucru va înlocui credinţa noastră în „marile” valori vagi. Iată de ce acest om îşi oferă braţul lipitoarei şi îşi propune sarcina şi idealul de a cunoaşte un lucru foarte mărunt: creierul lipitoarei (fără a căuta cauzele prime). Dar omul cu lipitoarea nu ştie că cunoaşterea este însăşi lipitoarea şi de aceea preia schimbul moralei şi al religiei, urmărind aceleaşi scopuri ca şi ele: incizarea vieţii, mutilarea şi judecarea vieţii.</p>
               <p rend="justify">5. Cerşetorul de bunăvoie. Acesta a renunţat chiar şi la cunoaştere. El nu mai crede decât în fericirea umană, el caută fericirea pe pământ. Dar fericirea umană, oricât de plată ar fi, nu se găseşte în gloată, care e animată de resentiment şi de reaua conştiinţă. Fericirea umană se găseşte numai printre vaci.</p>
               <p rend="justify">6. Vrăjitorul. E omul relei conştiinţe, care se urmăreşte atât sub împărăţia lui Dumnezeu, cât şi după moartea lui Dumnezeu. Reaua conştiinţă este în mod esenţial comediantă, exhibiţionistă. Ea joacă toate rolurile, chiar şi pe cel de ateu, chiar şi pe cel de poet, chiar şi pe cel al Arianei. Dar ea minte mereu şi bagă de vină. Zicând „e vina mea”, ea vrea să stârnească mila, să inspire vinovăţia chiar celor ce sunt puternici, să facă de ruşine tot ce este viu, să-şi propage veninul. „Plângerea ta momeşte”.</p>
               <p rend="justify">7. Umbra călătoare. E activitatea culturii care, peste tot, a încercat să-şi realizeze ţelul (omul liber, selecţionat şi domesticit): sub domnia lui Dumnezeu, după moartea lui Dumnezeu, în cunoaştere, în fericire etc. Peste tot ea şi-a ratat ţelul, căci acest ţel este el însuşi o umbră. Acest ţel, omul superior, este el însuşi ratat, neisprăvit. E umbra lui Zarathustra, nimic altceva de-cât umbra lui, care-l urmează peste tot, dar care dispare în cele două momente importante ale Transmutaţiei – la Miezul Nopţii şi la Amiază.</p>
               <p rend="justify">8. Ghicitorul El zice: „totul e zadarnic”. El anunţă ultimul stadiu al nihilismului: momentul în care omul, după ce a măsurat efortul său de a-l înlocui pe Dumnezeu, va prefera să nu mai vrea deloc, decât să vrea neantul. Ghicitorul anunţă aşadar ultimul om. Prefigu-rind sfârşitul nihilismului, el merge deja mai departe decât oamenii superiori. Dar ceea cei scapă este ceea ce se află dincolo de ultimul om: omul care vrea să piară, omul care îşi vrea propriul declin. O dată cu aceasta, nihilismul se încheie într-adevăr, este învins de sine însuşi: Transmutaţia şi Supraomul se află aproape.</p>
               <p rend="justify">Zarathustra şi leul. Zarathustra nu este Dionysos, ci doar profetul lui. Există două feluri de a exprima această subordonare. S-ar putea spune mai întâi că Zarathustra rămâne la Nu. Fără îndoială, acest Nu nu este cel al nihilismului: este „Nu-ul sacru al leului”. E distrugerea tuturor valorilor stabilite, divine şi umane, care compuneau tocmai nihilismul. Este Nu-ul trans-nihilist, propriu Transmutaţiei. Astfel, Zarathustra pare a-şi fi îndeplinit sarcina, atunci când îşi scufundă mâinile în coama leului.</p>
               <p rend="justify">— Dar de fapt, Zarathustra nu rămâne la Nu, oricât de sacru şi transmutant ar fi acesta. El participă din plin la afirmaţia dionisiacă, el este deja ideea acestei afirmaţii, ideea de Dionysos. Aşa cum Dionysos se logodeşte cu Ariana în eterna reîntoarcere, Zarathustra îşi găseşte logodnica în eterna reîntoarcere. Aşa cum Dionysos este tatăl Supraomului, Zarathustra îl numeşte pe Supraom copilul său. Totuşi, Zarathustra e depăşit de propriii săi copii: el nu este decât pretendentul, nu elementul constitutiv al inelului eternei reîntoarceri. El produce mai puţin Supraomul, cât asigură această producere în om, cre-înd toate condiţiile în care omul se depăşeşte pe sine şi e depăşit, şi în care leul devine copil.</p>
               <p rend="justify">S-ar putea crede că cea mai completă şi cea mai modernă prezentare a filosofiei lui Nietzsche se află în cele două volume compacte pe care i le-a consacrat Hei-degger {Nietzsche, Pfullingen, 1961). Lucrurile însă nu stau aşa.</p>
               <p rend="justify">E drept că autorul lui Sein und Zeit se ocupă îndelung de cele şase „cuvinte fundamentale” nietzscheene: nihilism, transmutaţia tuturor valorilor primite, voinţa de putere, eterna reîntoarcere şi Supraomul (moartea lui Dumnezeu fiind implicită). Dar aceste cuvinte fundamentale din textul heideggerian nu cuprind filosofia propriu-zisă a lui Nietzsche, ci sunt mai curând vocabularul nietzscheean prin care Heidegger vorbeşte despre „metafizica epocii noastre”, despre epoca tehnologiei, care – socoteşte el – este anunţată de doctrina filosofului din Băle. De ce recurge Heidegger la vocabularul lui Nietzsche? Pentru că îl consideră pe acesta drept „antiplatonicianul prin excelenţă”, în aşa fel încât „metafizica” acestuia îi îngăduie să vorbească despre întreaga istorie a metafizicii.</p>
               <p rend="justify">În interpretarea lui Heidegger, voinţa de putere, care afirmă „realitatea realului”, adică „fiinţa fiinţării'* marchează un triumf al teleologiei, al scopurilor materiale concrete, asupra „jocului fără motivaţie„ al prezenţei. Voinţa de putere este numele unei universale teleocraţii. Nihilismul reprezintă metafizica însăşi, ca uitare a chestiunii Fiinţei; în sensul acesta, după Heidegger, „metafizica lui Platon nu e mai puţin nihilistă ca metafizica lui Nietzsche„. Tehnologia modernă este „un platonism răsturnat„, doctrină care elimină „cealaltă lume”, declarând-o vană, aşa cum îi apăreau filozofului antic umbrele din peşteră. Omul contemporan, „dislocat din esenţa sa, o compensează instalându-se în cucerirea pământului ca o planetă”, cucerire unidimensională, axată exclusiv pe „maşinaţie” {Machen-schqft, cuvânt în care fuzionează „maşina”, „mecanicul” şi germanul machen, a face). Forţa care acţionează sub numele de nihilism nu este deci decât voinţa de putere, văzută în aşa fel încât autoafirmarea ei atrage după sine negarea Fiinţei, la adăpostul negării transcendenţei. Justiţia nietzscheeană (Gerechiigkeit) e interpretată prin grila Rechnen (calcul) şi Richtigkeit (justeţe, direcţie): „omul este un animal calculator”. Conceptul de justiţie arată cum viaţa umană şi totalitatea existenţelor s-au ajustat reciproc graţie procedeelor tehnice; ea este „mişcarea contrară, extremă determinării originare a adevărului premetafâzic”. Mai departe: eterna reîntoarcere exprimă „umanizarea (Vermenschung) supremă a fiinţării şi naturalizarea extremă a omului”. Aceasta înseamnă că omul – un anumit tip de om – este „osia în jurul căreia se face dispoziţia circulară a existenţelor, imobilizarea lor”, este subiectivitatea evaluatoare a lumii.</p>
               <p rend="justify">Aceste două „cuvinte fundamentale”, adevărate categorii, implică două întrebări. Prima: care e condiţia fiinţării în totalitatea ei, dacă sensul proiectului tehnologic este eterna reîntoarcere? Răspuns: transmutaţia tuturor valorilor. A doua întrebare: care e acest tip de om în jurul căruia totul se dispune în fixitatea cercului? Răspuns: Supraomul. Definiţia heideggeriană este limpede: „Se numeşte Supraom acel om care, în mijlocul fiinţării, se raportează la fiinţarea care, ca atare, este voinţa de putere, iar, înfatălitatea ei, este eterna reîntoarcere a Identicului” {jNietzsche, voi. II, p. 291).</p>
               <p rend="justify">Ca subiect care se vrea nebuneşte pe sine însuşi, Supraomul legiferează că el trebuie să legifereze, el îşi porunceşte să poruncească, el se vrea vroind: aceasta este propria-i „fasonare de sine” {Selbstprăgung). Iar ca subiect care transmută fiinţarea în eterna reîntoarcere în jurul său, el „instituţionahzează dominaţia necondiţionată asupra pământuhii, încheind nivelarea tuturor lucrurilor şi oamenilor*. Supraomul apare atunci când sufletul nu va mai fi evaluat ca superior corpului, ci dimpotrivă.</p>
               <p rend="justify">După Heidegger, gânditorii metafizici – a căror serie începe cu Platou – nu fac altceva decât „să pregătească”, „să anunţe* încheierea metafizicii europene prin raţionalitatea nonspeculativă, ci potenţializată, a tehnicii. Faptul acesta s-ar petrece o dată cu filosofia lui Nâetzscfae. Ca să dovedească faptul că „metafizica hii Nietzsche„ este „penultima etapă* a procesului care conduce Ia voinţa de voinţă, Heidegger susţine continuitatea absolută între marea tradiţie a metafizicii şi poziţiile nietzscheene. In ce fel? Reducând gândirea Iui Nietzsche la esenţa tradiţională a metafizicii. Aceasta caută mereu esenţa oricărei fiinţări (ceea ce înseamnă voinţă de putere); ea gândeşte existenţa şi cuprinde totalitatea fiinţării (este, aşadar, vorba de eterna reîntoarcere); ea răspunde totodată la întrebarea privitoare la esenţa omului (aşadar, Supraomul). Ceea ce înseamnă că, după Heidegger. gândirea lui Nietzsche este perfect conţinută în necesitatea proprie esenţei metafizicii.</p>
               <p rend="justify">Este valabilă o asemenea interpretare? Obiecţiile n-au lipsit. După Michel Haar (cf. Le Chant de la Terre, Herne, 1985), lectura lui Nietzsche nu intră în cadrele simple ale metafizicii. Cum să concepi eterna reîntoarcere ca un mod factual de existenţă, când ea e prezentată din-totdeauna ca o revelaţie secretă, ca o nouă religie? Cum să nu ţii seama de critica pe care Nietzsche o face lim-baiului conceptual al metafizicii, când rostirea lui se caracterizează – adesea, şi mai ales în Zarathustra – printr-o manieră ludică? Cum să interpretezi Supraomul ca. prototip al unei omeniri funciarmente con-torme cu esenţa fundamentală a tehnicii”, conform cu esenţa economiei maşinaliste absolute, când imaginea Supraomului, travestit în cuceritor brutal şi dominator, contravine textelor care-l prezintă ca blind, auster, izolat, lipsit de putere politică şi nepreocupat de ea, „asemeni unui zeu al lui Epicur”? Cum să admiţi că „valorile” nietzscheene – arta, adevărul – ar fi „numiri deturnate” pentru tehnică? Cum se poate ca un gândi-tor al ficţiunii şi al jocului, cel care divinizează caracterul labirintic şi haotic al existenţei, să fie tocmai acela care, încheind sistematicitatea hegeliană însăşi, să anticipeze cel mai bine lumea roboţilor şi a ordinatoarelor? {op. cit., pp. 174-l75).</p>
               <p rend="justify">Un specialist în Heidegger, cum este Jean Beaufret (cf. Dioâogue avec Heidegger, voi. II, Ed. de Minuit, 1973), se arată mult mai înţelegător faţă de interpretarea acestuia. El recunoaşte că „dubla gândire a fiinţării în fiinţa sa ca voinţă de putere şi a devenirii sub con-strângerea fiinţei ca eternă reîntoarcere a Identicului constituie în filosofia lui Nietzsche o dificultate inextricabilă”. Dar adaugă: „Nu numai pentru noi, ci şi pentru Nietzsche însuşi. Totuşi, originea unei atare di-ficuMţi nu trebuie poate să fie căutată în filosofia sa, ci mai curând dincolo de aceasta, în contextul în care ea se desfăşoară fără ştirea ei ca metafizică. Nu filosofia lui Nietzsche, ci filosofia însăşi ca metafizică este inextricabilă. „Noii filosofi„, a căror venire o anunţă Nietzsche şi care vor avea ca sarcină să pregătească înţelepciunea conştientă care va fi necesară guvernării pământului, nu sunt mai puţin filosofi şi, ca atare, din aceeaşi ascendenţă ca şi cei pe care pretind să-i depăşească. A regăsi până şi în filosofia lui Nietzsche le contre-chant secret a ceea ce el spune explicit atunci când o gândeşte în raportul ei esenţial cu „primul început” care a fost originea greacă a filosofiei faţă de care ea rămâne, chiar după o lungă metamorfoză, fidelă, o asemenea întreprindere nu poate decât să surprindă şi astfel să-l descurajeze pe cel care niciodată nu şi-a pus întrebarea: ce este metafizica? Adică pe oricine. Iată de ce oricine poate să-şi ia distanţă faţă de interpretarea lui Heidegger, considerând-o una printre altele. [.] Astfel devin neobişnuit de grăitoare, pentru o gândire jcare se defineşte pe sine ca die Erinnerung în die Me-taphysik, cele două cuvinte ele însele insolite (voinţa de putere şi eterna reîntoarcere, n.n.) a căror unitate secretă dă operei lui Nietzsche strălucirea ei de dia-gnant negru: voinţa de putere ca esenţa cea mai intimă a fiinţei şi eterna reîntoarcere ca transfigurare a existenţei” {op. cit., pp. 222-224).</p>
               <p rend="justify">În realitate, ideile fundamentale, pe care le vehiculează – mai mult sau mai puţin explicit – Aşa grăit-a Zarathustra sunt patru: moartea lui Dumnezeu, Supraomul, voinţa de putere, eterna reîntoarcere. Nu poate fi vorba în acest studiu de o interpretare originală a lor. Mă voi mulţumi să consemnez, rezumativ, opiniile diverse sau convergente ale câtorva exegeţi notorii, pentru a oferi un evantai cât mai complet al ideilor nietzscheene.</p>
               <p rend="justify">În discursul său de Rectorat, din luna mai 1933, Heidegger îl evoca pe Nietzsche ca der leidelschaftUch den Gott suchende letzte deutsche Philosoph, ultimul filosof german având pasiunea căutării lui Dumnezeu. Se mai poate, atunci, vorbi despre ateismul lui? Nicidecum, în ochii lui Heidegger, atei sunt alţi filosofi, aceia care – adepţi ai „Dumnezeului moral” – n-au simţit niciodată prezenţa lui Dumnezeu. Gândirea lui Nietzsche, ca anunţ al „morţii lui Dumnezeu”, nu e decât o „teologie negativă”, pozitivul pe care-l adăposteşte acest negativ fiind la rândul său invenţia unui cuvânt care să nu mai fie, ca teologia de până acum, „sală înăbuşitoare a divinului”, ci posibilitatea ca el „să renască în toată luxurianţa sa”, ca „joc divin dincolo de bine şi de rău”. Heidegger aminteşte astfel de He-raclit şi de a sa die „Kindlichkeit” Gottes, inocenţa divină, inocenţa copilărească. Iar acest „joc divin”, graţie căruia existenţa e transfigurată, presupune la rândul său că voinţa de putere este „esenţa cea mai intimă a fiinţei”.</p>
               <p rend="justify">Aşadar, pentru unii exegeţi. Got ist tot este departe de a vehicula atitudinea Iluminismului ateu din secolul al XVIl-lea, de totală respingere a existenţei hri Dumnezeu şi de adversitate pasională împotriva oricărui concept sau oricărei reprezentări a divinului, aşa cum, de pildă, le conţine îndemnul deicid al hii Vol-taire: Ekrasez l'infâmel După un alt filosof german, Karl Lowith, Nietzsche nu ar fi deloc lipsit de „instinct religios”, adică de instinctul „creator de zei”; însă la el acest instinct „se trezeşte eând nu trebuie”; el „nu vede nicăieri în lume” prezenţa Dumnezeului umanitar al creştinismului, respinge şi pe lehova, şi pe Isus; în schimb îl pune pe Zarathustra să vorbească în numele singurului zeu pe care-l acceptă, Dionysos – simbol al „celei mai totale transfigurări a vieţii”: „Dumnezeul de pe cruce e un blestem al vieţii [.] Dionysos dezmembrat e o promisiune de viaţă”, se poate citi în Amurgul idolilor.</p>
               <p rend="justify">După al doilea război mondial, un alt german, Emst Benz, Ia „reabilitat” pe cel care însuşi se numea Anti-christ, propunând despre el imaginea unui „nou iniţiator al unei Imitaţia Christf. Din tabăra teologilor, Thomas J. J. Altizer, exponent al unei „Indicai Theo-logy„, cutează să susţină că Nâetzsche ar arăta drumul unei forme de credinţă exact pe măsura timpului nostru şi eschatologică. Amintindu-i pe toţi aceştia, Eugen Biser – a cărui poziţie ar fi „nici Antichrist, nici în căutarea lui Dumnezeu” – se întreabă: oare n-are dreptate Nietzsche însuşi, atunci când – în Ecce Homo – declară că de nimic nu se teme mai mult ca de faptul că într-o bună zi va fi. canonizat?</p>
               <p rend="justify">În tabăra adversă s-a situat. încă din (impui viei ii filosofului, gânditorul rus Vladimir Soioxiev rare vede în Nietzsche un semn vestitor al revoltei temporale un potriva hri Dumnezeu: divinizarea omului, aşa eu ni i înţelege Soloviev, constă mur-o identificaiirr rvi El. st nicidecum în dărâmarea lui Dumnezeu şi înlocuirea lui cu Supraomul, cum ar recomanda-o filologul bâlez; lupta pentru naşterea spirituală a omului trebuie purtată nu în numele voinţei de putere, ci al carităţii creştine. Critica creştinismului instituţionalizat îi apropie, dar îi şi desparte, pe cei doi gânditori: Nietzsche respinge de plano morala şi eclezia creştină; Soloviev se ridică împotriva ortodoxiei, pledând pentru un ecu-menism sub protecţia puterii papale.</p>
               <p rend="justify">Voi menţiona, între cei care nu se îndoiesc de ateismul lui Nietzsche, pe Eugen Fink: „Nietzsche pune ateismul ca principiu”, susţine el; dar această critică a creştinismului (ca viaţă maladivă, cultivând resentimentul şi culpabilitatea, opunându-se instinctelor sănătoase, forjând o morală pentru sclavi, făcând din dezmoşteniţii lumii reprezentanţi ai revelaţiei divine, negând valorile pământului etc.) nu poate să atingă totuşi rădăcina religiei înseşi. Pentru a ne convinge că „moartea lui Dumnezeu” e un act istoric necesar şi că omul trebuie să devină „asasinul lui Dumnezeu” pentru a se elibera de teribila negaţie – formidabilul Nu, pe care omenirea îl poartă aşa cum un măgar poartă sarcina sa – adresată vieţii puternice şi libertăţii Supraomului, Nietzsche ar trebui să ne demonstreze că toate religiile – nu numai creştinismul – „sunt doar tendinţe vitale mascate şi nimic altceva”. Filosoful german insistă pe pagini întregi asupra rolului nefast pe care l-a avut în creştinism apostolul Pavel, cel care „semnifică domnia tuturor valorilor de degenerescentă în numele lui Dumnezeu”. De aici să fi izvorât diatribele antipau-liene ale lui Emil Cioran?</p>
               <p rend="justify">În cartea pe care i-a consacrat-o (cf. Nietzsche), Lou Andreas-Salome scrie: „Dacă s-ar fi născut într-o altă epocă, niciodată acest fiu de pastor n-ar fi devenit un liber-cugetător [.] întreaga sa evoluţie rezultă, într-o anumită măsură, din faptul că şi-a pierdut foarte de timpuriu credinţa; ea îşi are originea în obsesia morţii lui Dumnezeu, această emoţie nemaivăzută ale cărei ultime ecouri se repercutează în Zarathustra IV.” în Voinţa de putere, aforismul 164 zice: „Eu n-am fost creştin nici o clipă din viaţa mea; socotesc tot ceea ce am văzut că se numeşte creştinism ca un mizerabil echivoc de cuvinte, ca o veritabilă laşitate în faţa a tot ce este forţă.” „Omul l-a creat pe Dumnezeu”, scrie el în Diefrohliche Wissenschqft; unde putem citi de asemenea această teribilă apostrofă a Smintitului: „Unde este Dumnezeu? strigă el. Am să vă spun: Noi l-am ucisl Voi împreună cu mine. Nu auzim încă zgomotul groparilor care-l duc pe Dumnezeu în ţarină? Nu simţim încă nimic din descompunerea divină? Căci şi zeii putrezesc. Dumnezeu a murit! Dumnezeu rămâne mort de-a binelea! Cum să ne consolăm noi, ucigaşii între ucigaşi? Ceea ce lumea a posedat până acum ca lucrul cel mai sfânt şi mai puternic şi-a pierdut sângele sub cuţitul nostru. Cine ne va spăla de acest sânge? Ce ape vor izbuti să ne purifice? Măreţia acestui act nu e disproporţionată faţă de talia noastră? Nu trebuie să devenim noi înşine zei, ca să părem demni de el?” Jacques Chevalier comentează (cf. Histoire de la Pen-see, IV, Flammarion, 1966): Această nevoie, mai cu-rind această exigenţă născută din nostalgia Dumnezeului pierdut, trebuie să se manifeste de fapt sub forma divinizării omului, adică a divinizării propriei persoane, şi să sfârşească prin credinţa – preludiu al prăbuşirii şi nebuniei sale – că misiunea lui, a lui Nietzsche, este aceea de a crea lumea (p. 143). La 5 ianuarie, el îi scria lui Jacob Burckhardt: „Dragă Domnule Profesor, în fond m-aş bucura mai mult să fiu profesor la Bale decât Dumnezeu, dar n-am îndrăznit să împing atât de departe egoismul meu personal, încât să abandonez, din cauza lui, crearea lumii.” în opinia lui Gilles Deleuze, „moartea lui Dumnezeu” reprezintă una din etapele triumfului nihilismului, triumf care caracterizează istoria gândirii europene moderne. Aceste etape ţin de psihologia nietzscheeană, sunt categorii ale unei tipologii antropologice abisale. Prima etapă este „resentimentul” (culpabilizarea celuilalt); a doua – „reaua conştiinţă” (autoculpabilizarea); a treia e „idealul ascetic”. „Moartea lui Dumnezeu” este un moment recuperator. „Mult timp – scrie exegetul francez – moartea lui Dumnezeu ne apare ca o dramă intrareligioasă, ca o afacere între Dumnezeul iudaic şi Dumnezeul creştin. încât nu mai ştim prea bine, dacă Fiul moare, datorită resentimentului Tatălui, sau Tatăl moare, pentru ca Fiul să fie independent [.] Dar sfân-tul Pavel întemeiază creştinismul pe ideea că Christos moare pentru păcatele noastre. Cu Reforma, Moartea, lui Dumnezeu devine tot mai mult o afacere între Dumnezeu şi om. Până în ziua când omul se descoperă pe sine ca ucigaş al lui Dumnezeu, şi atunci el vrea să-şi asume ca atare şi să poarte această povară nouă. El vrea consecinţa logică a acestei morţi: să devină el însuşi Dumnezeu.”</p>
               <p rend="justify">Dar cu aceasta nihilismul nu se încheie, el îşi schimbă doar forma. Până acum el era depreciere şi negaţie a vieţii în numele valorilor superioare, idealiste; acum el constă în negarea acestor valori superioare şi înlocuirea lor cu alte valori – umane, prea umane (morala înlocuieşte religia, utilitatea ia locul progresului, istoria ţine locul valorii divine), nimic nu s-a schimbat: aceeaşi viaţă reactivă, acelaşi sclavaj, care triumfau în umbra valorilor divine, triumfă acum prin valorile umane. Ultima etapă a nihilismului nietzsche-ean o formează „ultimul om” şi „omul care vrea să piară”. Acesta din urmă piere, pentru a lăsa drum deschis Supraomului. în acest punct al nihilismului, punct de desăvârşire a lui (Zarathustra îl numeşte „miezul nopţii”), totul este gata pentru transmutaţia tuturor valorilor. în ce constă aceasta? în triumful afirmaţiei în voinţa de putere. Ce se afirmă? Se afirmă Pământul şi viaţa; se afirmă Dionysos. Nu acel Dionysos din primele scrieri nietzscheene, care – inspirat de Schopen-hauer – resorbea viaţa într-un Adânc originar (Ur-Ein) şi se alia cu Apollo pentru a produce tragedia; nu mai este un Dionysos opus lui Socrate, ci un Dionysos opus Răstignitului. Dans, uşurinţă, râs – iată proprietăţile lui Dionysos: el e în acelaşi timp un jucător, cel care face din hazard un obiect de afirmaţie.</p>
               <p rend="justify">S-a remarcat că ireligiozitatea acestui secol, peste-tot-trâmbiţata Gottlosigkeit a omului modern, nu e acoperită atât de „moartea lui Dumnezeu”, proclamată de Nietzsche, cât de „eclipsa lui Dumnezeu”, formulată de Martin Buber: Dumnezeu s-a eclipsat, pentru că între noi şi El s-a interpus ego-ul nostru, considerat pentru moment ca atotputernic, dar care mâine, neîndoielnic, se va retrage, pentru a permite dialogul firesc şi necesar cu divinul, relaţia Eu-Tu. Cât despre critica instituţiilor creştine, ea este mai veche decât propria-i expresie nietzscheeană şi poate chiar inevitabilă: spiritul însuşi nu i se expune, oare, atâta timp cât cristalizează în diverse forme de putere seculară?</p>
               <p rend="justify">După Heidegger, Nietzsche e ultimul gânditor al metafizicii. Dar filosofia lui nu este ultima, ci doar penultima etapă a metafizicii occidentale. Care va fi ultima? Ea va consta în lumea modernă însăşi văzută ca împlinire a metafizicii voinţei de putere. Căci ultima întrebare a lui Nietzsche este următoarea: cine trebuie să-şi asume stăpânirea Pământului? „Eu scriu – notează Nietzsche în 1889 – pentru o rasă de oameni care încă nu există, pentru stăpânii pământului.' Supraomul lui este – conform expresiei heideggeriene – figura historială care trebuie să-şi asume stăpânirea Pământului.</p>
               <p rend="justify">Se spune, în general, că doctrina Supraomului a fost preluată ca o ideologie, pusă în slujba unui anume regim politic, iar gândirea lui Nietzsche ar fi fost confiscată de naţional-socialismul german. Este justă o asemenea interpretare? A contribuit oare la ea Heidegger însuşi, prin scrierea sa din 1939, Depăşirea metafizicii, şi prin seminarul consacrat cărţii din 1932 a lui Emst Jflnger, Der Arbeiter?</p>
               <p rend="justify">Georg Lukâcs susţine că „figura muncitorului” (care, la Jiinger, ca şi la Spengler şi Hitler, cuprinde nu numai soldatul, ci şi industriaşul) determină mitul lumii moderne. Această lume este un „peisaj-atelier” şi, în măsura în care include şi lumea burghezului, este „un muzeu”. Numai după ce figura „muncitorului” va fi învingătoare, acest peisaj va deveni un atelier-încheiat şi atunci el se transformă în „peisaj planificat”, în spaţiu imperial. La Jiinger, mitul „muncitorului” este mitul imperialismului belicos şi agresiv; ca atare, el îi precede pe Hitler şi pe Rosenberg.</p>
               <p rend="justify">Heidegger nu e de acord cu această interpretare. Să precizăm că seminarul dedicat lui Jiinger a avut loc în 1939/1940, deci mult după ce nazismul îl confisca-se pe Nietzsche, şi că de altfel a fost interzis de oficialităţi. Supraomul lui Nietzsche şi muncitorul lui Jiinger – susţine autorul lui Sein und Zeit – aparţin amândoi, în acelaşi grad, esenţei voinţei de putere, sunt desăvârşirea ei. Esenţa figurii muncitorului se înrădăcinează şi aparţine esenţei figurii lui Zarathustra, în cadrul metafizicii voinţei de putere.</p>
               <p rend="justify">Supraomul este soluţia pe care Nietzsche o propune omenirii ca autodepăşire. „Să nu ne grăbim! Supraomul este pentru noi stadiul cel mai apropiat! [.] Pentru a-l aduce pe om la un nivel care ne depăşeşte, cum făceau grecii – la o parte cu himerele incorporale! Spiritul cel mai înalt, legat de un caracter slab şi nervos – iată ce trebuie suprimat. Scopul: perfecţionarea corpului întreg, nu numai a creierului” (Voinţa de putere, II, cartea IV, par. 402). Se face o pledoarie în favoarea răului, căci „omul are nevoie de ceea ce e mai rău în el, dacă vrea să parvină la ceea ce are mai bun” (Zarathustra, III). Pentru aceasta sunt exaltate voluptatea, nevoia de dominare, grandoarea solitară, iubirea de sine, refuzul laşităţii, dispreţul faţă de înţelepciunea plângăreaţă. Specia se conservă numai prin spiritele puternice şi rele, acestea asigură progresul umanităţii. Sunt elogiate pasiunile afirmative: orgoliul, bucuria, sănătatea, amorul sexual, ostilitatea, războiul, respectul, ies beawc gestes, voinţa puternică, înalta disciplină intelectuală, voinţa de putere, recunoştinţa faţă de Pământ şi viaţă, tot ceea ce e bogat şi vrea să dăinuiască, forţa virtuţilor ce transfigurează. Omul superior va fi acela în care se vor înfrunta cât mai multe instincte. Selecţia nu trebuie confundată cu domesticirea. Plăcerea de ai face pe alţii să sufere sporeşte senzaţia de putere. „Oamenii de foarte înaltă cultură, cu un corp viguros, sunt deasupra tuturor suveranilor”, putem citi în Fragmente. Moralitatea greacă e cea mai înaltă, deoarece a dus la apogeu expresia sa corporală. Cu Socrate începe declinul moralei. Supraomul este agentul unei politici aristocrate; individul e mai presus decât masa. „Scopul este de a forma o castă dominantă, care să reunească sufletele cele mai vaste, apte pentru sarcinile cele mai diverse ale guvernării universului” {Voinţa de putere, II, cartea IV, par. 305). Misiunea statului nu este aceea de a îngădui cât mai multor oameni de a trăi bine şi moral – numărul nu contează – ci de a permite vieţii însăşi să fie destul de bună şi frumoasă pentru a furniza baza unei culturi, se poate citi în aceleaşi Fragmente.</p>
               <p rend="justify">În fond, Supraomul reprezintă un ideal dionisiac: modelul se află în Antichitate, în Renaştere, în marile individualităţi. Calităţile „naturale” şi calităţile aşa-zis „umane” sunt indisolubil legate. Omul, în forţele sale cele mai înalte şi mai nobile, e în întregime natură. Nietzsche se întreabă: Ce tip de om trebuie crescut, trebuie voit, ce tip va avea cea mai mare valoare, va fi mai demn de a trăi, mai sigur de un viitor al său? Acest tip de valoare superioară s-a văzut adesea, dar ca un produs al hazardului, ca o excepţie, nu ca un tip voit. Dimpotrivă, el a fost cel mai temut; până în prezent el a fost lucrul care a inspirat cea mai mare teamă; şi teama aceasta a născut tipul contrar, voit, dresat, reuşit: animalul domestic, animalul de turmă, animalul bolnav care e omul creştin {Antichrist, par. 3). Un determinism absolut trebuie să devină sursă de încredere şi de bucurie, de afirmare individuală: „Eu sunt eu însumi fatum şi din vecii vecilor eu am determinat existenţa” {Voinţa de putere, II, cartea IV, par. 639).</p>
               <p rend="justify">După moartea lui Dumnezeu – scrie Eugen Fink – cuvin tul autentic al omului nu mai numeşte zeii, nu mai invocă sfinţenia. Acum cuvântul omului se adresează omului: invocarea supremei posibilităţi a omului este doctrina Supraomului. Tendinţa idealistă a umanităţii, pusă în faţa morţii lui Dumnezeu, îşi dă seama de natura ei creatoare şi creează acum idealuri despre care are conştiinţa că sunt noi şi create pentru oameni. Tipul Supraomului, atmosfera existenţială a acestuia, experienţa lui intimă sunt propovăduite de Zarathu-stra în discuţiile ditirambice cu sine însuşi mai ales. Misiunea ce-i revine acum, după moartea lui Dumnezeu, e aceea de a menţine totuşi caracterul eroic al existenţei umane, de a readuce la viaţă tot ceea ce sub forma lui Dumnezeu apărea ca străin şi transcendent. Supraomul, aşa cum apare în prolog, este „sensul Pă-mântului”: omul a uzat şi abuzat de darurile Pământu-lui pentru a înfrumuseţa imaginea transcendenţei, a unui iluzoriu dincolo; dar Supraomul nu mai recunoaşte acest dincolo decât ca un reflex utopic al Pă-mântului; el restituie Pământului tot ce i-a fost împrumutat şi răpit. Infidelitatea faţă de Pământ a făcut ca omul să fie sfâşiat în antiteza sensibilului şi spiritualului, în opoziţia corp/suflet: Supraomul trebuie să apară pentru a vindeca această fisură care-l divizează pe om, opunându-l lui însuşi. Omul este – şi trebuie să fie – creatorul prin excelenţă, spiritul lui creator rezidă în joc. După Fink, Nietzsche nu substituie omul – lui Dumnezeu: el nu divinizează şi nu idolatrizează existenţa finită. El substituie lui Dumnezeu, Dumnezeului creştin, şi regatului ideilor platoniciene – Părnântul. Prima carte din Zarathustra se încheieca un testament: Toţi zeii au murit; noi vrem acuma să trăiască Supraomul.</p>
               <p rend="justify">Pornind de la definiţia „raportul forţei cu forţa se numeşte voinţă”, Gilles Deleuze recomandă evitarea pericolului de a înţelege că principiul voinţei de putere ar însemna că voinţa vrea puterea sau că doreşte să domine. Interpretată ca dorinţă de dominare, voinţa de putere ar depinde de valorile stabilite, singurele în stare să determine cine trebuie „recunoscut” ca mai puternic în cutare caz ori cutare conflict. Or, voinţa de putere e întâi de toate un principiu plastic al tuturor evaluărilor noastre, e un principiu ascuns al creării de noi valori. După cum zice Nietzsche însuşi, voinţa de putere nu constă în a invidia, nici măcar în a apuca, ci în a crea, a da. „Puterea, ca voinţă de putere, nu este ceea ce voinţa vrea, ci ceea ce vrea în voinţă (Dio-nysos în persoană).” Voinţa de putere face ca forţele active să afirme, iar forţele reactive să nege. Afirmaţie şi negaţie – scrie exegetul – sunt deci qualia ale voinţei de putere, aşa cum activ şi reactiv sunt calităţile forţelor.„ Dar iată că de-a lungul vieţii, al istoriei, forţele reactive triumfă, negaţia e mai puternică decât afirmaţia în voinţa de putere: Nu e mai puternic ca Da. „Chiar viaţa devine adaptativă şi regulatoare, se reduce la forme secundare: nu mai înţelegem ce înseamnă a acţiona. Chiar forţele Pământului se epuizează. Această victorie comună forţelor reactive şi voinţei de a nega Nietzsche o numeşte nirulism – sau triumf al sclavilor.” Numai în cazul unui asemenea triumf al nihilismului voinţa de putere încetează de a mai vrea să afirme creaţia şi semnifică într-adevăr dorinţa de putere oarbă, dorinţa de dominare. După Nietzsche, sclavul nu încetează de a fi sclav chiar după ce a preluat puterea; cel slab rămâne slab, chiar după ce a obţinut victoria: e vorba de o „tipologie calitativă”, de josnicie şi de nobleţe. Unul din cuvintele vestite ale filosofului este acesta: „Va trebui necontenit să-i apărăm pe cei puternici împotriva celor slabi.”</p>
               <p rend="justify">Eugen Fink vede în voinţa de putere o „metaforă cosmologică împrumutând elemente din domeniul fenomenal, dar în mod aproape arbitrar lăsând la o parte altele, transgresând astfel fenomenalitatea, adică refu-zând să o recunoască drept tribunal în faţa căruia filosofii ar trebui să se justifice” (cf. „Noua experienţă a lumii la Nietzsche”, în Nietzsche aujourd'hui, voi. II, p. 361 şi urm.). Tendinţă neînfrânată de a spori cuantumul de putere, de a creşte ea însăşi la maximum, voinţa de putere aleargă mereu mai sus de ea însăşi; ea e o ardentă voinţă vitală de autodepăşire. Hnă la ce înălţime poate ea să urce? se întreabă exegetul. Evident, până la nivelul la care un cuantum de putere le absoarbe pe toate celelalte, la care lupta încetează prin înfrângerea tuturor combatanţilor. De ce? Pentru că sporirea în sine a puterii şi distrugerea unităţilor de viaţă sunt la fel de originare: a construi şi a distruge, a edifica şi a ruina sunt modalităţi conexe de acţiune proprie voinţei cosmice de putere. Dar atunci problema e următoarea: devenirea, în care se mişcă tot ce e finit, posedă oare un stadiu terminal, lumea are oare un sfârşit? La această întrebare Nietzsche răspunde prin doctrina eternei reîntoarceri, susţine Fink.</p>
               <p rend="justify">Lumea voinţei de putere este aşadar devenire, pluralism, solidaritate a contrariilor, fond ultim al conflictelor: o lume „inumană” (în sensul depăşirii vechii morale). Orice act de autodepăşire este expresie a voinţei de putere care se împlineşte ca „in-formare creatoare” a unei materii; ea este o dublă polaritate (între „voinţă de viaţă”, adică forţă, şi „voinţă de neant”, adică slăbiciune). Ea este esenţă a Fiinţei şi model al Universului. Ca letztes Faktum al lumii, ea este totodată pathos, adică năzuinţă spre acţiune, spre rezultat. Plurală, ea poate fi privită „ca o structură monadologică” (cf. Rein-hard Low: Nietzsche, Sophist und Erzieher, 1984).</p>
               <p rend="justify">Heidegger interpretează voinţa de putere nietzsche-eană ca un „triumf al teleologiei” în epoca noastră: subiectul tehnologic al epocii noastre (pe care Nietzsche a anunţat-o) vrea ceva: el vrea puterea, vrea din ce în ce mai multă voinţă. Filosoful vede în teoria voinţei de putere un triumf tehnologic al subiectului, al scopului: „această teleocraţie nu semnifică vreun oarecare proces ontic de acumulare nelimitată, ci structura însăşi de acumulare ce defineşte tehnologia: triumf al subiectului, dar şi triumf al reificării („căci esenţa subiectivismului e obiectivismul, în măsura în care pentru subiect totul devine obiect„). Voinţa de putere e totodată hybris {Vermessenheit), socoteşte Heidegger, întrucât îşi ia măsura nu de la Fiinţă, ci de la diversele existenţe ontice. Ea reprezintă, astfel, riscul mortal al epocii noastre: „Nu caracterul totalitar al voinţei constituie primejdia, ci voinţa însăşi în măsura în care ia figura autoimpoziţiei în interiorul lumii admise numai ca voinţă„ (cf. Reiner Schurmann: Le principe d'anarchie, „Heidegger et la question de l'agir”, Seuil, 1982, pp. 230-233).</p>
               <p rend="justify">Mutată din planul general al reflecţiei filosofice în planul special al gândirii politice, voinţa de putere a fost a doua idee nietzscheeană pe care naţional-socia-lismul german a preluat-o în beneficiul celui de al Ill-lea Reich. Se justifică acest fapt în lumina interpretării lui Heidegger? Este evident că întâlnirea între omul modern – identificat abuziv cu Supraomul – şi tehnica planetară, temă a operei Der Arbeiter a lui Ernst Jiin-ger, precum şi a eseului acestuia. Mobilizarea totală [Die totale Mobilmachung, 1931), constituie semnificaţia historială pe care Heidegger a crezut că poate s-o recunoască în nazism. Or, această întâlnire ar fi anunţată de Nietzsche: supunerea întregii fiinţări voinţei omului prin intermediul tehnicii zilelor noastre constituie – în opinia filosofului din Todtnauberg – chiar încheierea metafizicii voinţei de putere; esenţa metafizicii îşi atinge împlinirea ultimă în esenţa tehnicii moderne. O frază heideggeriană din 1935, republicată ca atare în 1952, referitoare la naţional-socialism („adevărul interior şi grandoarea acestei mişcări”, adică „corespondenţa între tehnica determinată planetar şi omul modern”) a fost înfierată de o mulţime de gân-ditori germani, cu toate că filosoful oficial al nazismului, Ernst Krieck, l-a atacat pe Heidegger, determinând respingerea oficială a filosofiei sale.</p>
               <p rend="justify">Corelaţia între voinţa de putere şi eterna reîntoarcere a Identicului se vădeşte în aforismul 1067 din Voinţa de putere, care merită să fie citat aici.</p>
               <p rend="justify">„Şi ştiţi voi ce este pentru mine lumea? Vreţi să vă arăt într-o oglindă? Lumea aceasta: o masă enormă de forţă, fără început şi fără sfârşit, o masă de forţă solidă ca bronzul, care nu devine nici mai mare nici mai mică, ce nu se epuizează, ci doar se modifică [.] o mare care se metamorfozează veşnic, care în cursa ei eternă revine cu ani de uriaşă reîntoarcere, cu un flux şi reflux al structurilor sale, alungind pe cele mai simple pentru cele mai complexe, ceea ce este mai imobil, mai rigid, mai rece pentru ceea ce este mai ardent, mai sălbatic, ceea ce în punctul cel mai înalt se contrazice pe sine însuşi, şi apoi din nou revenind de la abundent la simplu, de la jocul contradicţiilor la plăcerea acordului, zicându-şi Da sieşi, până la egalizarea căilor şi anilor săi, binecuvântându-se ea însăşi drept ceea ce nu poate decât să revină veşnic, ca o devenire care nu cunoaşte nici o saţietate, nici un dezgust, nici o oboseală – această lume dionisiacă ce este a mea, aceea a eternei creaţii de sine, a eternei distrugeri de sine, această lume misterioasă de voluptăţi duble, această lume a mea ca „dincolo de bun şi rău” fără finalitate, dacă nu cumva există o finalitate în şansa cercului, fără a voi, dacă nu cumva un inel poate avea bunăvoinţă faţă de sine însuşi – vreţi un nume pentru această lume, o soluţie pentru întreaga ei enigmă? o soluţie de asemenea pentru voi, voi cei mai sigilaţi dintre toţi, cei mai robuşti dintre toţi, cei mai întreprinzători, cei care dintre toţi aparţineţi cel mai mult miezului nopţii?</p>
               <p rend="justify">— Această lume este voinţa de putere – şi nimic altceva! Iar voi de asemenea sunteţi această voinţă de putere – şi nimic altceva!”</p>
               <p rend="justify">Pe această idee-viziune – care divulgă o nouă experienţă a lumii şi, implicit, o nouă ştiinţă a timpului – se bazează explicarea eternei reîntoarceri a Identicului, căreia Eugen Fink ia consacrat o treime din cartea sa despre Nietzsche. Explicaţie dificilă, deoarece această „învăţătură” constituie – după opinia lui – „o doctrină inexprimabilă, imposibil de reprezentat într-un limbaj al comunicării, înţelepciune ezoterică, pe care Zarathustra o spune animalelor sale şi lui însuşi. încercare de a dărâma zidurile cele mai groase, pentru a anula diferenţa care împarte timpul, pentru a lua totodată trecutul ca viitor şi viitorul ca dintotdeauna trecut, pentru a afirma ca indefinit momentul unic în chiar calitatea lui de moment unic. în tentativele sale de a întemeia eterna reîntoarcere, Nietzsche uzează de argumente de slabă valoare, cărora le lipseşte o adâncă înţelegere a timpului, care rămân la un nivel foarte jos faţă de culmile unei meditaţii asupra temporali taţii. Totuşi această viziune nu l-a fascinat numai pe Nietzsche, ci şi multe alte spirite serioase. Dacă ea trece totuşi drept inima însăşi a filosofiei nietzscheene, aceasta se explică – crede Fink – în două feluri. Mai întâi, ea poate să se refere la experienţele pe care orice om le face o dată, atunci când se frânge, de pildă, uniformitatea cotidiană a mersului liniar al timpului într-o clipă de mare fericire sau de adâncă durere, în momente când suntem aproape de natură, când luna silenţioasă umple din nou cu un licăr nebulos crângurile şi văile, când simţim deodată eternitatea lumii şi când timpul pentru noi dispare. Pe de altă parte, această doctrină a eternităţii lumii prezente în reîntoarcerea Identicului prezintă o victorie asupra caracterului perisabil al tuturor lucrurilor şi totodată o uniune între libertate şi necesitate în amorfati.„ (cf. „Noua experienţă a lumii la Nietzsche”, în Nietzsche aujourd'hui, voi. II, pp. 345 şi urm.)</p>
               <p rend="justify">Exegetul vede în eterna reîntoarcere o teorie de o extremă gravitate: „căci în fiecare clipă se decid din nou pentru totdeauna, ca infinite repetiţii, actele şi urmările lor. Numai indivizii cei mai robuşti şi popoarele cele mai puternice ar fi în măsură să suporte această doctrină, care ar fi astfel ea însăşi un principiu selectiv foarte riguros, dur şi eficace. După cum această argumentaţie ar putea fi răsturnată: dacă totul revine înseamnă că totul a fost hotărât dinainte; teoria eternei reîntoarceri ar putea deveni pentru voinţa omului o paralizantă cvietudine, pentru neliniştea omului, o împăcare fatalistă.”</p>
               <p rend="justify">Două imagini, două viziuni apar în Zarathustra. Prima e aceea a unui portic ce desparte în două un drum; momentul actual, acum, desparte trecutul de viitor; continuă oare acestea două, fiecare în direcţia proprie, la infinit? Piticul lui Zarathustra zice că nu: timpul este un cerc, este şarpele care-şi muşcă coada, susţine el – circuit intramundan, inel de clipe de timp, acum multiplu. Aşa zic şi animalele lui Zarathustra, încer-când să-l măgulească. Dar protagonistul respinge „pălăvrăgeala” lor, această viziune „vulgară” a timpului. A doua imagine-viziune e aceea a ciobanului care, la îndemnul lui Zarathustra, muşcă şarpelui capul cei intrase în gură şi ameninţa să-l sufoce. Ideea timpului ciclic e aşadar respinsă: muşcând capul şarpelui, păstorul – zice textul – nu mai era nici om, nici păstor – el era transformat aureolat el râdea. Trebuie să înţelegem că omul depăşeşte ideea timpului ciclic şi astfel depăşeşte greutatea şi seriosul existenţei, atinge uşurinţa supraumană a râsului. Fireşte, ideea nu este dezvoltată conceptual. „în măsura în care e privit ca eterna reîntoarcere, timpul prezintă un caracter plutitor, dansant, uşor: ceea ce va fi a şi fost deja, iar trecutul e totdeauna viitor, clipa conţine timpul întreg, în măsura în care este un acum repetat la infinit„ (cf. Filosofia lui Nietzsche, p. 123). Dar – precizează Fink – caracterul repetiţiei nu se formează în cursul timpului, de pildă prin repetarea unui eveniment prim; el este mai curând natura „ascunsă şi voalată a derulării temporale înseşi„; altfel spus: repetiţia nu se naşte în timp, ea este timpul. Dar acest timp, care este puterea de a lasă să fie, este constructor şi distrugător totodată: „este jocul dionisiac al lumii” {ibid., p. 124).</p>
               <p rend="justify">Exegetul remarcă paradoxul total al unei gândiri care încearcă să gândească „eternizarea perisabilului” {ibid., p. 129): „Nietzsche gândeşte timpul ca etern, pieritorul ca durabil, unicul ca repetiţie.” E vorba de un stil, intuitiv vizionar, pe care ne este greu să-l înţelegem. Dincolo de limbajul figurat, trebuie să aproximăm o gândire care afirmă: e nevoie de un concept de destin cu totul original. Iată-l: „Ştiind eterna reîntoarcere, existenţa se angajează total în jocul lumii; ea devine parteneră a Marelui Joc. Separaţia între necesitate şi libertate fiind suprimată, aşa cum trecutul capătă caracterele viitorului, iar viitorul caracterele trecutului, necesitatea e acum inerentă libertăţii şi invers” {ibid., p. 133).</p>
               <p rend="justify">După Gilles Deleuze, concepţia lui Nietzsche nu reia o mai veche idee existentă la greci şi în Orient. „Secretul lui Nietzsche este că eterna reîntoarcere este selectivă”, subliniază el {ibid., p. 37). Ea e de două ori selectivă. Mai întâi, ca gândire: tot ceea ce vrea, trebuie să vrea eterna reîntoarcere; încât „chiar şi o laşitate, chiar şi o lene, care ar vrea eterna reîntoarcere, devin altceva decât o laşitate, decât o lene: devin active şi forţe ale afirmării.” Apoi, eterna reîntoarcere este nu numai gândire selectivă, ea e de asemenea Fiinţă selectivă: numai afirmaţia revine, numai ceea ce poate fi afirmat revine, numai bucuria se reîntoarce. Tot ce poate fi negat, tot ce este negaţie este expulzat prin însăşi mişcarea eternei reîntoarceri. Exegetul francez recurge la o imagine: eterna reîntoarcere trebuie comparată cu o roată; dar mişcarea roţii e dotată cu o forţă centrifugă ce alungă tot ce este negativ. O dată ce Fiinţa îşi afirmă devenirea, ea expulzează din sine tot ceea ce contrazice afirmaţia, toate formele de nihilism şi reacţie: reaua conştiinţă, resentimentul – acestea nu vor fi văzute decât o singură dată. Faptul că Nietzsche vorbeşte totuşi despre un ciclu în care totul revine, în care Identicul se întoarce, este explicat de Deleuze prin două tipuri de texte nietzscheene: unul referindu-se la Zarathustra bolnav, altul la Zarathu-stra convalescent şi aproape vindecat: „Zarathustra bolnav n-a înţeles eterna reîntoarcere; convalescent, el pricepe că aceasta nu e un ciclu, o evidenţă imediată pentru uzul animalelor, nici o osândă pentru uzul oamenilor. [.] Eterna reîntoarcere e repetiţia, dar repetiţia care selectează, repetiţia care salvează” {ibid., p. 40). Aşadar, transmutaţia valorilor produce Supraomul; acesta reprezintă exact „concentrarea a tot ce poate fi afirmat, forma superioară a ceea ce este, timpul care reprezintă Fiinţa selectivă. Aceasta e produsă în om, dar nu e produsă de om; este rodul lui Dionysos şi al Arianei.” Căci Supraomul – deşi Zarathustra îl numeşte copil al său – este de fapt fiul lui Dionysos. Doi comentatori străini unul de altul, interpretează eterna reîntoarcere ca un element al esteticii lui Nietzsche. Jacques Sojcher (cf. Nietzsche, La Question et le Sens, Aubier Montaigne, 1972) scrie: „Numai cel ce poate afirma într-o manieră nebunească (în afara simţului comun, în afara metafizicii) este capabil să gândească eterna reîntoarcere a Identicului şi să obţină bucuria cea mai înaltă din gândirea cea mai profundă.” Această gândire este aceea „a selecţiei, probă prin excelenţă a forţei de creaţie şi de plăcere, filosofia ciocanului care-i sfarmă pe cei slabi şi-i întăreşte pe cei tari, desparte nihilism şi creaţie, dă măsură voinţei şi sensului” (pp. 98-99). Această idee – precizează Sojcher – poate stârni ori dezgust (căci ceea ce se întrevede în ea este „reîntoarcerea nediferenţiată a măreţiei şi josniciei, a nobleţei şi vulgarităţii; reîntoarcerea unei istorii în care Supraomul nu are ultimul cuvânt”), ori încântare (căci, uşoară şi veselă, ea integrează acum mediocritatea, urâţenia ultimului om, care va reveni o dată cu Supraomul, care prin reîntoarcerea sa îşi reafirmă diferenţa, îşi revendică excepţionalitatea alături de banalitate, perseverează în afirmarea de sine). Ea exaltă oricum „sentimentul forţei umane”, din care va rezulta Supraomul. Comentatorul susţine că nu ne aflăm în faţa unei teorii, a unei abstracţiuni, ci în prezenţa unei ficţiuni poetice: „o gândire încarnată într-un ditiramb”, o rostire care „afirmă dincolo de ceea ce afirmă, într-un ritm, un pas de dans, în fulguranta imaginilor” (p. 101).</p>
               <p rend="justify">Inspirat de Spiel als Weltsymbol (1960) al lui Eugen Fink, sârbul Danko Grilic (cf. „Nietzsche şi eterna reîntoarcere”, în Nietzsche aujowd'hui, voi. I) susţine că eterna reîntoarcere nu este „categorie metafizică” (precum voinţa lui Schopenhauer, de ex.), ci exprimă „structura ontologică a lumii”. într-o interpretare în care ontologie, antropologie şi estetică devin una, el afirmă: „Supraomul este un artist care, chiar după moartea lui Dumnezeu, creează ex nihilo propria sa fiinţă şi propriul său univers. [.] Eterna reîntoarcere, devenită posibilă prin moartea lui Dumnezeu, şi prin Supraomul ca încoronare a voinţei de putere, deci ca artă, este identică cu jocul. [.] Gratuitatea jocului e adevăratul scop al acestuia. El este în sine şi pentru sine etern impuls creator, e spiritul inventiv, e libertatea combinaţiilor, e imaginaţia creatoare. Jocul e ca arta: nu e transcendenţă, timpul şi spaţiul lui nu sunt decât pentru şi prin joc, el trăieşte în afară de ceea ce numim istorie reală. Jocul în inocenţa lui se creează şi se distruge constant pe sine însuşi, reîncepe fără încetare, jocul este eterna reîntoarcere” (p. 133).</p>
               <p rend="justify">Heidegger este de părere că enigma filosofiei lui Nietzsche constă în conexiunea celor „două cuvinte fundamentale” – voinţa de putere şi eterna reîntoarcere a Identicului, definitorii pentru fiinţa fiinţării, adică pentru „lumea care ne interesează”. Dacă voinţa de putere – scrie Nietzsche – e reprezentată aşa cum se cuvine, ca „forţă finită”, dezvoltarea ei la infinit „nu poate fi gândită altfel decât ca eterna reîntoarcere”: „Principiul conservării energiei pretinde eterna reîntoarcere” [Der Wille zur Macht, par. 1063).</p>
               <p rend="justify">Aşa cum Dumnezeul lumii vechi, al metafizicii, era în sine deopotrivă esenţă şi existenţă, lumea nouă – pretinde Nietzsche – are nevoie de un alt Dumnezeu: acesta este Dionysos, zeul în care ceea ce este pe de o parte voinţă de putere este pe de altă parte eternă reîntoarcere: zeu care constituie „da-ul etern al Fiinţei”, „promisiune de viaţă”, renăscând veşnic şi revenind veşnic din adâncul propriei sale distrugeri. Gândită ca eternă reîntoarcere, voinţa de putere e mai puţin – în viziunea lui Heidegger – beţia de a trăi, atât de celebrată de Nietzsche, cât depăşirea mereu identică sieşi a tot ce s-a obţinut prin cucerirea unui plus, cores-punzând de fiecare dată din ce în ce mai mult unui plus de putere a omului care domină Pământul. Fiecare din cuceririle voinţei, a cărei esenţă este voinţa de putere, răstoarnă astfel în favoarea sa orice punct de sosire într-un punct de plecare din care totul porneşte din nou într-un elan identic (cf. Jean Beaufret: Dia-logue auec Heidegger, voi. II, Ed. de Minuit, 1973, p. 213).</p>
               <p rend="justify">După opinia lui Heidegger, filosofia lui Nietzsche este încă de tip metafizic, întrucât exprimă corelaţia între Fiinţa determinată ca voinţă de putere şi fiinţarea în culmea ei ca eternă reîntoarcere. Cu alte cuvinte, voinţa de putere este esenţa cea mai intimă a Fiinţei, iar eterna reîntoarcere e transfigurarea existenţei, ordinea în care în epoca noastră se desfăşoară prezentarea tuturor lucrurilor. Conform acestei interpretări, proiectul tehnologic, planificarea mondială, specifică epocii actuale, anunţate fără voia lui de către Nietzsche, având ca sens eterna reîntoarcere, necesită o condiţie tipică: transmutaţia tuturor valorilor şi un tip de om capabil să aglutineze în jurul său, la modul circular, lucrurile, adică Supraomul.</p>
               <p rend="justify">Într-o notă însoţind conferinţa „Cine este Zarathu-stra lui Nietzsche?”, Heidegger precizează: dacă ideea eternei reîntoarceri ar fi doar o preluare a reprezentării ciclice a istoriei lumii existente la Antici, ea nu ne-ar servi la nimic; în schimb, dacă ea e un fel de „mistică”, această „cea mai abisală gândire nietzscheeană” ascunde în ea ceva negândit, ceva ce ne obligă să gândim esenţa tehnicii moderne. în acest caz, se întreabă filosoful, „ce este esenţa motorului modern, dacă nu una din noile forme ale eternei reîntoarceri?” (cf. Vortrăge und Aufsătze, Pfullingen, 1954).</p>
               <p rend="justify">Am început să traduc Also sprach Zarathustra pornind de la o presupunere – bazată pe impresia câtorva lecturi anterioare – care pe parcurs s-a confirmat: aceea că mă aflu în faţa unui „discurs mixt”, text pe care filosoficul şi poeticul şi-l dispută în egală măsură, în sprijinul acestei presupuneri veneau unele afirmaţii ale lui Nietzsche şi, deopotrivă, opiniile câtorva exegeţi.</p>
               <p rend="justify">Bernard Pautrat, care în Versions du Soleil (Seuil, 1971) se ocupă mult în final de structura acestui poem filosofic, merge atât de departe încât susţine că ideea lui de bază – doctrina eternei reîntoarceri a Identicului – este „insuportabilă şi inexprimabilă conceptual”; încât, asemeni capului retezat al Meduzei, care nu putea fi expus privirii fără a atenta la integritatea acesteia, ceea ce în Aşa grăit-a Zarathustra ar vrea şi ar trebui să devină concepţia despre lume şi destin a protagonistului, este mereu amânat, textul nefăcând altceva decât să pună în scenă această lipsă: deşi continuată încă din Jenseits von Gut und Bose (1886) şi Zur Genealogie der Moral {1887), ideea eternei reîntoarceri nu este, în poem, decât o gaură: un trou et une castra-tion (cf. „Nietzsche meduse”, în Nietzsche aujourd'hui, voi. I, pp. 9-30). Iar aceasta înseamnă, pentru un traducător fidel, prioritatea poeticului faţă de filosofic, im-punând astfel atenţia la jocul semnifâcanţilor, mai mult decât la evantaiul semnificaţiilor. Nur Narr! Nur Dichter! – expresia cunoscută din Ditirambii lui Dionysos – pare a fi fost ambiţia lui Nietzsche-Zarathustra în această operă pe care autorul însuşi o socoteşte a confirma „excentricitatea” sa între filosofi.</p>
               <p rend="justify">Nietzsche însuşi s-a apreciat pe sine, în acest poem, ca un făuritor de limbă germană literară, de talia lui Luther sau Goethe, având conştiinţa limpede a stilului. în Zarathustra, nota originală constă, ca în orice operă de poezie autentică, în împrejurarea, devenită normă, că forma este inseparabilă de conţinut. JZarathustra se smulge astfel spaţiului filosofic şi registrului său [.]: „conţinutul” mitic şi „forma” poetică nu pot fi disociate, întrucât această formă este indispensabilă acestui conţinut imposibil de semnificat sub o altă formă mai „clasică”. Considerăm deci că, cel puţin în principiu, forma despre care e vorba, departe de a fi doar vestmântul schimbător al unei gândiri de care ar putea fi separat, face parte din „conţinutul” textului şi că orice căutare a sensului referitor la acest text trebuie să treacă mai întâi prin elucidarea sistematică a resorturilor lui formale” (Pautrat, op. cit., p. 330).</p>
               <p rend="justify">Aceasta înseamnă că traducătorul trebuie să procedeze la o traducere genetică: să restituie textul propriei sale „maşini textuale”, adică unui automaton al sem-nificanţilor săi, parcurgând – în spaţiul cultural al limbii în care traduce – aventura lui specifică, impre-vizibil-controlabilul poiein care i-a dat naştere în original, întrucât e poetic, Also sprach Zarathustra e un text opac şi gros. Pentru a-l reface în altă limbă, el trebuie privit în „măruntaiele” sale. exact aşa cum un covor nu-şi divulgă secretul figurilor şi simbolurilor sale de pe faţa expusă privirii noastre decât celui care, întor-cându-l pe dos, îi descifrează amestecul inextricabil de urzeală şi beteală, cele două dimensiuni ale oricărei ţesături, adică anatomia viscerală. în îndeletnicirea mea de traducător, am considerat mereu ca „urzeală” seria de procedee care constituie gramatica literară a unui text; iar ca „beteală”, efectele de iradiere semantică ce rezultă din prelucrarea şi intricarea materiei concrete, sonore, a cuvintelor, gimnastica lexicală.</p>
               <p rend="justify">„Urzeala” textului aş socoti-o vecină cu ceea ce numim astăzi intertextualitatea: aici, simplitatea povestirii, care vine din Biblie; vehemenţa predicaţiei, solemnitatea imprecaţiei, forţa anatemei, toate amintind de vorbirea tunătoare a vechilor profeţi iudaici; practica parabolei, datoare evangheliştilor; gruparea versetelor, repetiţia neobosită, bucuria în faţa creaţiei – acestea provenind din Psalmi. Pe de altă parte, mi se pare neîndoielnic că unul din modele a fost chiar dialogul platonician, în care Nietzsche descifra o sugrumare a poeticului în favoarea conceptualismului filosofic. în fine, modelul lirismului elin – se cunoaşte din Naşterea tragediei admiraţia autorului pentru poetul Archilo-chos – a jucat de asemenea un rol important în realizarea lirismului dionisiac din inegalabilele Nacht-lied/Tanzlied, Grablied. Procedeele satirice abundă în partea a patra. Dacă există într-adevăr „un maniche-ism al imaginaţiei şi gândirii” – ce minunată definiţie pentru „discursul mixt”! – aşa cum crede Bachelard, atunci e limpede că în Also sprach Zarathustra gândirea nu s-a născut şi afirmat pe sine împotriva imaginaţiei, ci tocmai servindu-se de aripile fremătătoare ale acesteia.</p>
               <p rend="justify">În general, comentatorii n-au insistat suficient asupra caracterului parodic care domină textul acesta: imitaţia Bibliei, de pildă, este de cele mai multe ori o luare în derâdere a modului de a vorbi al lui Isus; ca şi cum – este observaţia unui comentator – Nietzsche, gelos pe forţa de convingere a Fiului Omului, iar demasca discursul, prin exagerare, ca populist.</p>
               <p rend="justify">„Beteala” texturii din Zarathustra confirmă structura poetică de profunzime, caracterul artist al personalităţii lui Nietzsche. Abia în încleştarea teribilă cu fiinţa vie a limbii se vădeşte estetica sa personală, aceea a ciocanului care sfarmă pentru a izvodi forme noi. Lexicul, de o varietate impresionantă, este utilizat cu virtuozitatea unui echilibrist, ceea ce face ca pasajele grave, de meditaţie lirică, de reculegere, de atmosferă cosmică, să alterneze cu cele de sarcasm, de satiră sprintenă sau virulentă, de ironie muşcătoare. Reco-mandând omului – omului creator – copilărirea, dansul, jocul, râsul, beţia, Nietzsche se recomanda întâi de toate pe sine însuşi. Jocurile etimologice, care pot fi întâlnite la tot pasul, pun probleme deosebit de serioase traducătorului. Fără o recreare, prin mimetism genetic, a textului, orice tentativă de traducere rămâne aici în zona pur informativă a mesajelor, neizbutind să comunice nimic din fiorul liric, din emoţia mistică, din diabolica agilitate a minţii, din tensiunile inspiraţiei. Fantezia lingvistică a traducătorului e solicitată la maximum. Cum să traduci, de pildă, în româneşte, jocul dintre Brecher şi Verbrecher, dintre Sucher şi Versu-cher? E ca şi cum un german ar fi provocat să restituie în limba sa „îmbucarea” dintre, de pildă, voluminos şi luminos. (îmi permit să observ că există cuvinte mici care hălăduiesc, neasimilate, ireductibile semantic, în burta unor cuvinte mari, asemenea profetului Iona în chit. Iată de exemplu, două cuvinte româneşti, fiecare purtând o împătrită „sarcină”: caspic, în care coexistă aspic, spic, pic şi ic; sau niscai, în care trăiesc iscai, scai, cai şi ai.) Pasiunea cuvintelor compuse – atât de numeroase şi de expresive în germană – atinge rafinamente nebănuite, întrucât aglutinarea elementelor ce le compun se face după imprevizibile întâlniri: rime interioare, aliteraţii etc. Există de asemenea monştri verbali, tipic şi exclusiv nietzscheeni, cărora am încercat să le găsesc echivalenţe româneşti cât mai potrivite, sa-crificând semnificativul în avantajul sensului. De nenumărate ori, singura soluţie a fost perifrază. Pe cât posibil, am căutat să evit conceptualizarea, tocmai pentru a sublinia concreteţele acestui limbaj. Am procedat oare just? Dacă o serie de exegeţi au aflat-o în textul lui Nietzsche (Lowith, Fink), alţii în schimb susţin că prezentarea explicită a eternei reîntoarceri lipseşte, cel puţin sub forma unui discurs filosofic clasic. Că această idee e, se pare, inexplicabilă la modul clar, conceptual, o dovedeşte faptul că „descoperirea” ei de către autor se face în cadrul unui fel de extaz mistic. Dar nu este oare ea introdusă în text tocmai datorită „versetelor” care, prin repetiţie, nu încetează de a o sugera? „Ritmul care revine mereu el însuşi – iată secretul!” susţine un comentator. Am acordat o mare, poate prea mare atenţie ritmului: cred că traducerea mea este mult mai scandată, mai cadenţată decât originalul, tocmai în vederea sporirii efectului poetic. Dar este necesar să se observe că scriitura aceasta cadenţată provine şi din ceea ce s-a numit „respiraţia aforismului”: faptul că chiar atunci când nu scapă complet pathosului (afirmativ sau negativ) al pledoariei pentru om, rostirea din Zarathustra împrumută metoda fragmentului deopotrivă plastic şi elocvent, proprie lui Nietzsche.</p>
               <p rend="justify">De două ori „original” – prin forma sa poetică şi prin conţinutul său mitic – acest „discurs mixt” îşi confiscă de la început traducătorul, făcându-l prizonier activ al texturii sale verbale. Tot ceea ce, în grosimea acestui text, poate fi până la urmă dibuit ca rest ideatic, ca reziduu filosofic, rămâne fără importanţă în faţa luptei pe care cel care-l traduce trebuie s-o poarte cu inextricabila textură a limbii, luptă care se dovedeşte a fi, finalmente, un adevărat vertij. Personal am resimţit acest lucru ca un narcotic necesar: dacă nu m-aş fi angajat cu totul, asurzit doar de rumoarea muzicală sau imprecativă a vocabulelor şi de diplomaţia mariajelor lor, n-aş fi reuşit să fac abstracţie, transcri-indu-le în româneşte, de atâtea şi atâtea expresii blas-fematorii la adresa Dumnezeului meu, riscând să-mi paralizeze condeiul.</p>
            </div>
            <div type="div2" rend="P2">
               <head>1</head>
               <p rend="justify">Când Zarathustra a împlinit treizeci de ani, şi-a părăsit ţinutul său natal şi lacul lui şi sa suit la munte. Acolo, bucurându-se de spiritul şi de singurătatea sa, a petrecut vreme de zece ani şi nu i s-au părut povară. Până la urmă însă s-a schimbat ceva în el – şi într-o dimineaţă, sculându-se în rând cu zorile, a păşit în faţa soarelui, grăind aşa: „Tu, astru mare, oare ce-ar rămâne din fericirea ta, dacă nu ne-ai avea pe noi aceştia, pe care-i luminezi!</p>
               <p rend="justify">De zece ani tot sui mereu spre grota mea: tu te-ai dezgustat de mult, şi de lumina şi de drumul tău, dacă eu însumi n-aş fi fost aici, cu vulturul meu şi cu şarpele meu.</p>
               <p rend="justify">Dar noi te-am aşteptat în fiecare dimineaţă, ţi-am luat prisosul şi-ţi aducem mulţumire pentru el.</p>
               <p rend="justify">Iată! Sătul sunt de înţelepciunea mea, ca o albină care-a adunat prea multă miere şi simt nevoia unor mâini care cerşesc.</p>
               <p rend="justify">Aş vrea să dăruiesc şi să împart, până ce înţelepţii lumii or să se bucure din nou de nebunia lor, iar cei săraci de bogăţia lor.</p>
               <p rend="justify">De-aceea, trebuie să cobor: aşa cum faci şi tu spre seară, când te scufunzi în spatele mării, ca să împrăştii lumii subterane lumina ta, tu, astru mare, nespus de bogat!</p>
               <p rend="justify">Eu, ca şi tine, trebuie să apun, cum zic adesea oamenii aceia, spre care simt nevoia să cobor.</p>
               <p rend="justify">De-aceea, binecuvântează-mă, ochi liniştit, tu care poţi privi fără invidie chiar fericirea cea peste măsură!</p>
               <p rend="justify">Cupa, ce stă să se reverse, binecuvântează-mi-o, ca apa ei de aur să ţâşnească, împrăştiindu-ţi pretutindeni licărul de voluptate!</p>
               <p rend="justify">Priveşte! Această cupă vrea din nou să fie goală, iar Zarathustra jinduie din nou să fie om.” în felu-acesta a-nceput apusul lui Zarathustra.</p>
            </div>
            <div type="div2">
               <head>2</head>
               <p rend="justify">Singur, fără să-i iasă nimenea în cale, s-a coborât din munte Zarathustra. Dar ajungând la poalele pădurilor, văzu că-i iese înainte un bătrân, care-şi lăsase sfân-ta lui colibă pentru-a căuta-n pădure rădăcini. Şi-acel moşneag grăitu-i-a aşa lui Zarathustra: „Acest drumeţ nu mi-e străin: cu mulţi ani înainte a mai trecut pe-aici. Se numea Zarathustra; dar între timp s-a cam schimbat.</p>
               <p rend="justify">Pe-atunci, tu îţi purtai cenuşile la munte: acuma vrei să-ţi risipeşti văpăile prin văi? Nu-ţi este frică de pedeapsa incendiatorilor?</p>
               <p rend="justify">Da, da, îl recunosc, e Zarathustra. Privirea lui e limpede, iar buzele lui nu ştiu ce-i dezgustul. Nu umblă oare ca un dansator?</p>
               <p rend="justify">Schimbat e Zarathustra, un copil e Zarathustra, un om care s-a deşteptat e Zarathustra: ce cauţi acuma printre cei ce dorm?</p>
               <p rend="justify">Ca-ntr-o mare trăiai tu în singurătatea ta, iar marea te purta la sânul ei. Vai ţie, vrei să umbli-acuma pe uscat? Vai ţie, iarăşi vrei să-ţi porţi tu singur povara corpului?”</p>
               <p rend="justify">Răspuns-a Zarathustra: „îi iubesc pe oameni.” „De ce”, îi zise sfântul, „de ce bat eu pădure şi pustie? Nu pentru că i-am fost iubit prea mult pe oameni?</p>
               <p rend="justify">Acuma îl iubesc pe Dumnezeu: nu-i mai iubesc pe oameni. Ce nedesăvârşit îmi pare omul! Iubirea pentru oameni m-ar ucide.”</p>
               <p rend="justify">Răspuns-a Zarathustra: „Vorbit-am oare eu despre iubire? Eu vin spre oameni să le-aduc un dar.” „Să nu le dai nimic”, răspuns-a sfântul. „Mai bine ia ceva asupra ta din ceea ce duc ei şi-ajută-i s-o poarte – aceasta le-ar prinde foarte bine: doar de ţi-ar prinde bine şi ţie tot pe-atâta!</p>
               <p rend="justify">Iar dacă vrei să dai, să nu le dai decât pomană, dar mai întâi aşteaptă să ţi-o ceară!” „O, nu”, răspunse Zarathustra, „n-am să le dau nici o pomană. Pentru aceasta nu sunt destul de sărac.”</p>
               <p rend="justify">Râzând de Zarathustra, sfântul zise: „încearcă însă dacă-ţi vor primi comorile! Ei sunt bănuitori faţă de pustnici, nu vor să creadă că venim s-aducem daruri.</p>
               <p rend="justify">Prea sună singuratici pe stradă paşii noştri. De-aceea, ca şi când la ceas de noapte, din paturile lor, aud trecând un om, cu mult 'naintea zorilor, ei se întreabă: oare-ncotro se duce hoţul?</p>
               <p rend="justify">Să nu te-amesteci printre oameni, stai în pădure! Mai bine du-te printre fiare! De ce să nu fii şi tu ce sunt eu – urs printre urşi, şi pasăre-ntre păsări?” „Şi-atunci, ce face sfântul în pădure?” îi puse întrebarea Zarathustra.</p>
               <p rend="justify">Sfântul răspunse: „Fac cântece, şi-apoi le cânt; şi rid, în timp ce le compun, şi plâng şi mormăi: e felul meu de-a-l lăuda pe Dumnezeu.</p>
               <p rend="justify">Cu cântece şi plânsete, cu râsete şi mormăieli, îl laud eu pe Dumnezeul care-i Domnul meu. Dar tu ce fel de dar vrei să ne-aduci?”</p>
               <p rend="justify">Când Zarathustra auzi aceasta, îl salută pe sfânt zi-cându-i: „O, câte n-aş avea să le aduc! Dar lasă-mă să plec cit pot mai iute, ca nu cumva să-ţi iau ceva!” Aşa se despărţiră, moşneagul şi bărbatul, râzând, şi amân-doi râdeau ca doi copii.</p>
               <p rend="justify">Dar Zarathustra, când rămase iarăşi singur, grăi astfel în sinea sa: „Să fie oare cu putinţă?! Acest prea sfânt moşneag încă n-a auzit, acolo în pădurea lui, că Dumnezeu e mort!” -</p>
            </div>
            <div type="div2">
               <head>3</head>
               <p rend="justify">Când Zarathustra ajunse la oraşul cel mai apropiat, care se întindea lângă păduri, găsi mulţime de popor ce se-adunase-n piaţă: căci li se anunţase că-au să vadă un dansator pe funie. Iar Zarathustra se-adresă aşa către popor:</p>
               <p rend="justify">Vin să vă-nvăţ ce este Supraomul. Omul este ceva ce trebuie depăşit. Voi ce-aţi făcut, pentru a-l depăşi?</p>
               <p rend="justify">Toate fiinţele de până acuma au creat ceva ce stă deasupra lor: vreţi voi să fiţi refluxul acestei uriaşe revărsări şi preferaţi să vă întoarceţi printre fiare, decât să-l depăşiţi pe om?</p>
               <p rend="justify">Ce e maimuţa pentru om? Doar o batjocură sau o ruşine dureroasă. Aşa trebuie să fie şi omul pentru Supraom: doar o batjocură sau o ruşine dureroasă.</p>
               <p rend="justify">Voi aţi parcurs distanţa de la vierme până la om şi multe în voi sunt încă vierme. Cândva aţi fost maimuţe şi chiar şi azi un om păstrează din maimuţă mai mult ca o maimuţă oarecare.</p>
               <p rend="justify">Dar chiar şi cel mai înţelept dintre voi dilemă e, şi corcitură între plantă şi fantomă. Oare vă-ndemn eu să deveniţi doar plantă sau fantomă?</p>
               <p rend="justify">Iată, vă-nvăţ ce este Supraomul!</p>
               <p rend="justify">Sensul pământului e Supraomul. O, dacă voi v-aţi încorda voinţa: sens al pământului să fie Supraomul!</p>
               <p rend="justify">Eu vă conjur, o fraţi ai mei, rămâneţi credincioşi pământului şi nu mai daţi crezare celor ce vă vorbesc despre speranţe suprapământeşti! Otrăvitori sunt ei, fie c-o ştiu sau nu.</p>
               <p rend="justify">Sunt hulitori ai vieţii, intoxicaţi la rândul lor şi muribunzi, de care i-e lehamite pământului: pot să dispară aşadar!</p>
               <p rend="justify">Odinioară, a-l huli pe Dumnezeu era cea mai cumplită blasfemie, dar Dumnezeu e mort acum şi morţi, asemeni lui, blasfematorii. Cea mai îngrozitoare blasfemie e azi să blasfemezi pământul, iar măruntaielor misterului să le acorzi mai multă atenţie ca sensului pământului!</p>
               <p rend="justify">Odinioară, sufletul privea spre corp plin de dispreţ: atunci, acest dispreţ era lucrul suprem: el, sufletul, voia un corp lihnit, famelic, slab. în felu-acesta se gân-dea să scape de el şi de pământ.</p>
               <p rend="justify">O, sufletul acesta, chiar el era lihnit, famelic, slab: cruzimea era voluptatea acestui suflet!</p>
               <p rend="justify">Dar voi, ia spuneţi, fraţi ai mei: ce zice corpul vostru despre sufletul vostru? Sufletul vostru, oare nu-i el mizerie, şi murdărie, şi jalnică suficienţă?</p>
               <p rend="justify">Ce-i drept, murdar torent e omul. Şi trebuie să fii într-adevăr o mare, să sorbi asemenea torent de murdărie, şi totuşi să rămâi curat.</p>
               <p rend="justify">Iată, vă-nvăţ ce este Supraomul: el este-această mare, dispreţul vostru uriaş se pierde-n ea.</p>
               <p rend="justify">Ce poate fi mai însemnat în viaţa voastră? E ora marelui dispreţ. Ora în care vă scârbiţi chiar şi de fericirea voastră, de raţiunea şi virtutea voastră.</p>
               <p rend="justify">Ora în care ziceţi: „Ce-mi pasă mie de fericirea mea! Ea e mizerie, şi murdărie, şi jalnică suficienţă. O, fericirea mea, ce trebuie să-mi fie chiar temei al existenţei!”</p>
               <p rend="justify">Ora în care ziceţi: „Ce-mi pasă mie de raţiunea mea! Râvneşte ea după ştiinţă, ca leul după hrana lui? Ea e mizerie, şi murdărie, şi jalnică suficienţă!”</p>
               <p rend="justify">Ora în care ziceţi: „Ce-mi pasă mie de virtutea mea? încă nu m-a făcut să fiu nebun! O, sunt sătul de binele ca şi de răul meu! Toate sunt doar mizerie, şi murdărie, şi jalnică suficienţă!”</p>
               <p rend="justify">Ora în care ziceţi: „Ce-mi pasă mie de dreptatea mea? încă nu văd că-aş fi ajuns jăratic şi cărbune. Dar omul drept este jăratic şi cărbune!”</p>
               <p rend="justify">Ora în care ziceţi: „Ce-mi pasă mie de mila mea? Oare nu mila este crucea pe care-i ţintuit în cuie cel ce iubeşte oamenii? Dar mila mea nu-i nici o răstignire.”</p>
               <p rend="justify">V-aţi spus deja aceste lucruri? Strigatu-le-aţi până acum? Vai, dacă v-aş fi auzit strigând!</p>
               <p rend="justify">O, nu păcatul vostru – îndestularea voastră strigă către cer, zgârcenia voastră însăşi în păcatul vostru e-aceea care strigă către cer!</p>
               <p rend="justify">Dar unde-i fulgerul – ca să vă lingă cu văpaia lui? Unde e nebunia care v-ar trebui inoculată?</p>
               <p rend="justify">Iată, vă-nvăţ ce este Supraomul: el este fulgerul acesta, el este nebunia-aceasta! -</p>
               <p rend="justify">Când Zarathustra isprăvi ce-avea de spus, un om strigă din mijlocul mulţimii: „Am ascultat destule despre saltimbancu-acesta: vrem să-l vedem odată!” Şi-ntreg poporul râse de Zarathustra. Iar dansatorul, crezând că este vorba de el, numaidecât se apucă de treabă.</p>
            </div>
            <div type="div2">
               <head>4</head>
               <p rend="justify">Dar Zarathustra privea mulţimea şi se minuna. Apoi grăi în felul acesta:</p>
               <p rend="justify">Omul e doar o funie, întinsă între bestie şi Supraom – o funie peste un abis.</p>
               <p rend="justify">O trecere primejdioasă dincolo, o primejdioasă parcurgere a drumului, primejdia de a privi-ndărăt, o pri-mejdioasă-nfiorare şi-o oprire primejdioasă.</p>
               <p rend="justify">Ce e măreţ în om e că-i o punte, nuun capăt: ce este vrednic de iubire-n om e că-i o trecere şi o pierzanie.</p>
               <p rend="justify">Iubesc pe cei ce nu ştiu să trăiască decât ca pieritori, pentru că ei sunt cei ce trec dincolo.</p>
               <p rend="justify">Iubesc pe cei plini de-un imens dispreţ, căci ei sunt purtătorii marelui respect, săgeţile dorinţei zburând spre ţărmul celălalt.</p>
               <p rend="justify">Iubesc pe cei care nu-şi caută dincolo de stele temeiul de-a muri şi-a se jertfi: ci se sacrifică pământu-lui, din râvna ca pământul să devină într-o zi al Supraomului.</p>
               <p rend="justify">Iubesc pe cel care sa dedicat cunoaşterii, pentru-a permite mâine Supraomului să fie. Astfel îşi pregăteşte el pierzania.</p>
               <p rend="justify">Iubesc pe cel ce inventează şi munceşte ca să ridice casa Supraomului şi ca să pregătească pentru el pă-mânt, fiară şi plantă: astfel îşi pregăteşte el pierzania.</p>
               <p rend="justify">Iubesc pe cel ce şi-a-ndrăgit virtutea: deoarece virtutea e voinţă spre pierzanie şi o săgeată a dorinţei.</p>
               <p rend="justify">Iubesc pe cel ce nu-şi păstrează nici un strop de spirit pentru el, menindu-şi-l întreg virtuţii sale: astfel ca spirit trece peste punte.</p>
               <p rend="justify">Iubesc pe cel ce-şi face din virtutea sa pornire şi fatalitate; astfel din dragoste pentru virtutea sa el vrea să mai trăiască şi să nu trăiască.</p>
               <p rend="justify">Iubesc pe cel ce nu doreşte prea multe virtuţi. Căci o virtute este mai virtute decât două, ea e un nod mai tare de care se agaţă fatalitatea.</p>
               <p rend="justify">Iubesc pe cel ce-şi risipeşte sufletul, care nu vrea recunoştinţă şi nu dă îndărăt nimic: căci el tot timpul dăruieşte şi nu vrea să se păstreze pentru sine.</p>
               <p rend="justify">Iubesc pe cel căruia ie ruşine când zarul cade în favoarea lui şi care-atunci se-ntreabă: sunt oare un; trişor? – căci el îşi vrea pieirea.</p>
               <p rend="justify">Iubesc pe cel ce-aruncă înaintea faptei sale un roi de vorbe aurite şi care totuşi ţine mult mai mult decât promite: căci voia lui e spre pieire.</p>
               <p rend="justify">Iubesc pe cel care-i justifică pe cei de mâine şi care-i mântuie pe cei ce-au fost: căd el îşi vrea pierzania în cei ce aparţin prezentului.</p>
               <p rend="justify">Iubesc pe cel ce-şi maltratează Dumnezeul, pentru că-l iubeşte: căci el chiar de mânia acelui Dumnezeu pieri-va.</p>
               <p rend="justify">Iubesc pe cel cu sufletul adânc până şi-n rană, cel care-şi pierde viaţa dintr-un fleac: în felu-acesta trece puntea bucuros.</p>
               <p rend="justify">Iubesc pe cel cu sufletul atât de plin, încât e-n stare-a se uita pe sine, şi toate lucrurile sunt în el: căci toate îl vor duce la pieire.</p>
               <p rend="justify">Iubesc pe cei cu inima şi spiritul eliberate: căci capetele lor sunt numai măruntaie ale inimii, iar inimile lor zoresc să-i piardă.</p>
               <p rend="justify">Iubesc pe toţi cei care sunt ca stropii grei ce pică unul după altul dintr-un nor întunecat ce stă deasupra oamenilor: ei vestesc că fulgerul este aproape şi ca heralzi ai lui merg spre pieire.</p>
               <p rend="justify">Iată, eu sunt un vestitor al fulgerului, un strop greu ce cade greu din nor: dar fulgerul acesta se numeşte Supraom. -</p>
            </div>
            <div type="div2">
               <head>5</head>
               <p rend="justify">Rostind aceste vorbe, Zarathustra privi din nou înspre mulţime şi tăcu. „Uite-i”, zicea în sinea lui, „uite-i cum rîd: ei nu mă înţeleg, eu nu am glas pentru urechea lor.</p>
               <p rend="justify">Va trebui oare să le zdrobesc timpanele şi să-i învăţ să-mi dea ascultare cu ochii? în sunetul cimbalelor şi-n urletul predicatorilor de pocăinţă? Sau dau crezare numai celui bâlbâit?</p>
               <p rend="justify">Dar e ceva, de care se simt mândri. Ce nume-i dau ei lucrului acela ce-i face să se simtă-atât de mândri? Cultură, da – aşa îi zic, e ceea ce-i deosebeşte de ciobani.</p>
               <p rend="justify">De-aceea nu le place să audă vorba „dispreţ”; iată de ce am să mă adresez mândriei lor.</p>
               <p rend="justify">Le voi vorbi de ce-i mai vrednic de dispreţ, adică despre ceea ce numesc ultimul om.”</p>
               <p rend="justify">Şi-atunci aşa grăit-a Zarathustra către popor: Iată, e timpul când omul trebuie să-şi fixeze ţelul. Iată, e timpul când omul trebuie să-şi sădească germettiul speranţei celei mai înalte.</p>
               <p rend="justify">d; Pământul lui e încă destul de rodnic pentru-aceasta. Dar într-o zi, acest pământ va fi sărac şi sterp şi nici un pom vânjos nu va mai răsări din el.</p>
               <p rend="justify">Vai! vine timpul când omul nu-şi va mai lansa săgeata dorinţei sale dincolo de om, iar coarda arcului său o să uite să mai zbârnâie.</p>
               <p rend="justify">Vă spun, trebuie să ai în tine încă haos, spre-a da născare unei stele dansatoare. Vă spun, voi încă-aveţi, în sinea voastră destul haos.</p>
               <p rend="justify">Vai! vine timpul când omul nu va mai putea să dea născare unei stele dansatoare. Vai! vine timpul celui mai de dispreţ dintre toţi oamenii, cel ce nu mai poate-a se dispreţui pe sine.</p>
               <p rend="justify">Iată! vă-arăt ultimul om.</p>
               <p rend="justify">„Ce e iubirea? Ce-i creaţia? Ce e dorinţa? Ce este-o stea?” – aşa se-ntreabă cel din urmă om, făcându-ne cu ochiul.</p>
               <p rend="justify">Îngust va fi atunci pământul, se va vedea cum ţopăie ' pe el ultimul om, cel care micşorează orice lucru. Prăsila lui este indestructibilă, ca puricele de pământ; ultimul om o să trăiască cel mai mult.</p>
               <p rend="justify">„Noi”, zice-va ultimul om, făcându-ne cu ochiul, „suntem inventatorii fericirii.”</p>
               <p rend="justify">Ei îşi vor fi părăsit ţinuturile unde viaţa era grea; căci lor le trebuie căldură. îşi vor iubi încă aproapele, frecându-se de el, căci lor le trebuie căldură.</p>
               <p rend="justify">Boala şi neîncrederea – lor li se vor părea păcate; deci cască bine ochii unde calci! Numai smintitul se împiedică de pietre şi de oameni!</p>
               <p rend="justify">Din când în când o leacă de otravă: te-ajută să visezi frumos. Până la urmă, foarte multă otravă, care să facă moartea mai plăcută.</p>
               <p rend="justify">Da, încă se va mai munci, căci munca este o distracţie. Dar având grijă ca distracţia să nu devină obositoare.</p>
               <p rend="justify">Şi nimeni – mai bogat sau mai sărac: acestea, amândouă, sunt prea grele. Cine-ar mai vrea să guverneze? Şi cine-ar vrea să se supună? Acestea, amândouă, sunt prea grele.</p>
               <p rend="justify">Nici un păstor, ci doar o turmă! Toţi viind la fel, ei vor fi cu toţi la fel: căci cine simte altfel, de bunăvoie se va duce la azilul de nebuni.</p>
               <p rend="justify">„Cândva, era smintită toată lumea” – vor murmura cei mai deştepţi, făcându-ne cu ochiul.</p>
               <p rend="justify">Şi toţi vor fi deştepţi, şi toţi vor şti tot ce s-a petrecut: astfel batjocura nu va mai conteni. încă se vor mai certa, dar se vor împăca îndată – ca nu cumva să-şi tulbure digestia.</p>
               <p rend="justify">Apoi, câte-o plăcere mică ziua, şi-apoi câte-o plăcere mică noaptea: dar sănătatea să se bucure de mare cinste.</p>
               <p rend="justify">„Noi”, zice-vor ultimii oameni, făcându-ne cu ochiul, „suntem inventatorii fericirii.”</p>
               <p rend="justify">Aici s-a încheiat prima cuvântare a lui Zarathustra, cea care se numeşte şi „Precuvântare”; aici mulţimea l-a-ntrerupt, plină de strigăte şi veselie. „Dă-ne ultimul om, o Zarathustra – aşa strigau – hai fă din noi ultimul om! Noi îţi vom da, din partea noastră, Supraomul!” Şi-ntreg poporul exulta şi plescăia din limbă. Dar Zarathustra s-a-ntristat, grăind aşa în sinea lui: „Ei nu mă înţeleg, eu nu sunt gura potrivită pentru urechea lor.</p>
               <p rend="justify">Prea multă vreme am hălăduit în munte, prea multă vreme am ascultat numai izvoare şi copaci: acuma le vorbesc, cum le-aş vorbi păstorilor de capre.</p>
               <p rend="justify">Nezdruncinat mi-e sufletul şi limpede ca muntele în dimineaţa zilei. Ei însă îşi imaginează că sunt rece, mă socotesc doar un farsor sinistru.</p>
               <p>Şi-acum privesc spre mine izbucnind în râsete: şi-n timp ce rid de mine, mă urăsc. Iar râsetele lor sunt ca de gheaţă.”</p>
            </div>
            <div type="div2">
               <head>6</head>
               <p>Însă atunci se petrecu un lucru, la care toate gurile-amuţiră, iar ochii rămaseră încremeniţi. Căci saltimbancul se-apucase între timp de treaba lui: ieşise prin-tr-o uşă-ngustă, şi-nainta pe funia întinsă între două turnuri, deasupra pieţei şi-a norodului. Şi tocmai când se-afla la jumătatea drumului, uşa îngustă se deschise iar şi un tip pestriţ, asemenea unei paiaţe, ieşi cu-o săritură, pornind cu paşi grăbiţi după întâiul. „înaintează, şchiopule, striga cu vocea lui oribilă, înaintează, leneşule, făţarnicule, faţă-de-făină! Vrei să te gâdil cu călcâiul meu? Ce faci aici între aceste două turnuri? în turn e locul tău, acolo trebuie să stai închis, tu stai în calea unuia mai bun ca tine!” – Şi cu aceste vorbe se apropia mal mult de el; dar când era doar la un pas de primul, atunci se petrecu un lucru îngrozitor, la care toate gurile-amuţiră, iar ochii rămaseră încremeniţi: el scoase un strigăt ca de diavol, sărind deodată peste cel ce se afla-naintea lui. Acesta însă, văzând rivalul său învingător, îşi pierdu cumpătul şi echilibrul: zvârli prăjina şi căzu mai repede ca ea, într-un vârtej de braţe şi picioare-n gol. Mulţimea din piaţă mugi atunci ca marea când se-nalţă uraganul: toţi, unii peste alţii, o zbughiră, dar cei mai mulţi tocmai din locul unde urma să cadă corpul.</p>
               <p rend="justify">Dar Zarathustra nu se clinti, iar corpu-acela căzu chiar lingă el, rănit de moarte şi zdrobit, dar încă viu. După o vreme, rănitul îşi veni iar în simţiri şi-l desluşi pe Zarathustra ce-ngenunchease lângă el. „Ce faci aici? îl întrebă într-un sfârşit; ştiam de mult că dracul o să-mi pună piedică. Acum o să mă ducă-n iad; vrei să-l opreşti?” „Pe cinstea mea, prietene”, răspunse Zarathustra, „acestea toate nu există: nici diavol şi nici iad. Doar sufletul tău va muri mai repede ca trupul tău: de-acu-ma, nu-ţi mai fie frică!”</p>
               <p rend="justify">Dar omul îl privi bănuitor. „Dacă spui adevărul”, grăi apoi, „atunci nu pierd nimic pierzându-mi viaţa. Sunt doar un animal dresat ca să danseze, cu lovituri de varga şi tain puţin.” „Ba nicidecum”, răspunse Zarathustra; „tu ţi-ai făcut o meserie din pericol, aceasta nu e de dispreţuit. Acuma vei muri de meseria ta: de-aceea, eu cu mâna mea am să te-ngrop.”</p>
               <p>La vorbele acestea, cel care sta să moară nu răspunse; mişcă doar mâna, ca şi când ar fi căutat mâna lui Zarathustra, ca să-i mulţumească. –</p>
            </div>
            <div type="div2">
               <head>7</head>
               <p>În vremea aceasta seara coborâse, iar piaţa se în-văluise-n întuneric: norodul începea să se împrăştie, căci chiar şi teama şi curiozitatea obosesc. Dar Zarathustra, aşezat lângă cel mort, era pierdut în gânduri încât uită de timp cu totul. Acuma, se făcuse noapte bine, şi-un vânt de gheaţă adia asupra celui singuratic. Iar Zarathustra, sculându-se, îşi zise-n sinea lui: „Zău, straşnic pescuit a mai avut azi Zarathustra! N-a prins un om, ci un cadavru.</p>
               <p rend="justify">Sinistră-i existenţa omenească, şi pururi fără sens: fatalităţii îi ajunge o paiaţă.</p>
               <p rend="justify">Am să-i învăţ pe oameni care e sensul existenţei lor: adică Supraomul, fulgeru-acestui nor întunecat care e omul.</p>
               <p rend="justify">Dar prea departe sunt încă de ei, iar noima mea nu le vorbeşte noimei lor. Sunt încă doar un mijloc pentru oameni, un mijloc între un nebun şi un cadavru.</p>
               <p rend="justify">Noaptea-i întunecoasă, întunecoase sunt cărările lui Zarathustra. Vino, tovarăş ţeapăn şi-ngheţat! Am să te duc în locul unde am să te-ngrop cu mâna mea.”</p>
            </div>
            <div type="div2">
               <head>8</head>
               <p rend="justify">Zicând acestea-n sine, Zarathustra luă cadavru-n spate şi porni la drum. Dar n-apucă să facă nici o sută de paşi, că cineva i se ivi aproape, şoptindu-i la ureche – şi iată! Cel care îi vorbea era chiar paiaţa din turn. „Pleacă, şi cât mai iute, din oraşul acesta, Zarathustra”, îi zise el. „Aici prea multă lume te urăşte. Cei buni, ca şi cei drepţi, cu toţii te urăsc şi te consideră duşmanul lor, zicând că i-ai dispreţuit; iar cei fideli dreptei credinţe te urăsc, zicând că tu eşti o primejdie pentru mulţime. Azi ai avut noroc că-au râs de tine: de fapt, le-ai şi vorbit ca un bufon. Azi ai avut noroc că te-nsoţeşti cu câinele acesta mort; căci umilindu-te, de data aceasta ai scăpat. Dar depărtează-te de acest oraş – căci altminteri mâine voi sări eu peste tine, ca unul viu peste-un cadavru.” Zicând acestea, omul dispăru; iar Zarathustra îşi văzu de drum pe străzile întunecate.</p>
               <p rend="justify">La poarta oraşului s-a întâlnit cu groparii: luminându-i faţa cu făcliile, ei l-au recunoscut pe Zarathustra şi-au început să-l batjocorească. „Uite-l pe Zarathustra, îşi duce câinele cel mort în cârcă. E minunat că Zarathustra s-a făcut gropar! Noi nu ne-am fi mânjit pe mâini cu-aşa o pleaşcă. Vrea oare Zarathustra să-i fure diavolului hrana? Ei bine, curaj şi poftă bună! Numai de n-ar fi diavolul un hoţ mai mare decât Zarathustra! el e în stare să-i şterpelească pe-amândoi şi să-i înfulece pe amândoi!” Şi hohoteau, apropiindu-şi capetele.</p>
               <p rend="justify">Dar Zarathustra nu grăi nici un cuvânt, continuându-şi drumul. Mergând aşa, mai mult de două ceasuri, dincolo de pădure şi de mlaştină, distinse urletul înfometat al lupilor şi i se făcu lui însuşi foame. Aşa că se opri în faţa unei case retrase, unde văzu că arde o lumină.</p>
               <p rend="justify">„Foamea mă atacă, îşi zise Zarathustra ca un hoţ. La mijloc de pădure şi de mlaştină mă atacă foamea, şi-n miez de noapte.</p>
               <p rend="justify">Ciudate toane are foamea mea. Adeseori mă-ncearcă după ce-am mâncat. Dar astăzi nu m-a încercat deloc: pe unde-o fi întârziat?”</p>
               <p rend="justify">Vorbind aşa, bătu la uşa casei Zarathustra. Şi se ivi un om bătrân purtând o luminare, care-ntrebă: „Hei, cine vine să mă tulbure din somnul rău?” „Un viu şi un mort”, răspunse Zarathustra. „Dă-mi ceva de băut şi de mâncare, căci am uitat s-o fac cât a fost ziuă. Cel care dă celor flămânzi să-mbuce îşi primeneşte sufletul: aşa grăieşte înţelepciunea.”</p>
               <p rend="justify">Bătrânul dispăru o clipă, dar se întoarse iute, înv biindu-l pe Zarathustra cu pâine şi cu vin. „E un ţinut cam păcătos pentru flămânzi”, îi zise el; „de-aceea m-am şi stabilit aici. Oameni şi fiare vin la mine-nsin-guratul. Dar zi-i tovarăşului tău să-mbuce şi să bea, pare mai obosit ca tine.” Iar Zarathustra îi răspunse: „Tovarăşul acesta al meu e mort, va fi cam greu să-l conving.” „Puţin îmi pasă”, ripostă bătrânul pe-un ton morocănos, „cel care bate-n uşa mea să fie mulţumit cu ce-i dau eu. Mâncaţi şi să umblaţi cu sănătate!” -</p>
               <p rend="justify">După acestea, Zarathustra merse încă două ceasuri, lăsându-se condus de drum şi de lumina stelelor; căci îi plăcea nespus de mult să umble noaptea şi să privească în faţă cele ce dorm. Dar când se revărsa de ziuă, el se afla în mijlocul unui codru des, prin care nu se desluşea nici o cărare. Atunci el puse mortul într-o scorbură, la căpătâiul său – fiindcă voia să-l ştie la adăpost de lupi – şi se culcă şi el pe jos, în muşchiul verde. Şi adormi numaidecât, cu corpul frânt de oboseală, dar sufletul nezdruncinat.</p>
            </div>
            <div type="div2">
               <head>9</head>
               <p rend="justify">Lung somn dormi Zarathustra, nu numai zorile tre-când peste obrazul lui, ci şi amiaza. Dar în sfixşit se deşteptă: uimit privi pădurea şi liniştea din jur, uimit privi în sine Zarathustra. Şi se sculă la repezeală, ca un corăbier care zăreşte brusc uscatul şi chiuie de bucurie: căci i se desluşise încă un adevăr. Şi aşa grăi în inima sa: „în mine s-a făcut lumină: eu am nevoie de însoţitori, care să fie vii, nu de tovarăşi morţi sau de cadavre, pe care să le duc unde vreau eu.</p>
               <p rend="justify">De-nsoţitori în viaţă am nevoie, să mă urmeze pentru că le place să-mi urmeze – acolo unde vreau eu să-i conduc.</p>
               <p rend="justify">În mine s-a făcut lumină: nu gloatei trebuie să-i vorbească Zarathustra, ci-nsoţitorilor. El nu trebuie să fie nici unei turme păstor şi câine.</p>
               <p rend="justify">Să-i scot pe mulţi din turmă – de-aceea am venit. Norod şi turmă trebuie să se-nfurie-mpotriva mea; un hoţ să vadă-n el păstorii, vrea Zarathustra.</p>
               <p rend="justify">Păstori, zic eu, dar ei îşi zic cei buni şi drepţi: păstori, zic eu, dar ei îşi zic fideli dreptei credinţe.</p>
               <p rend="justify">Priviţi pe cei buni şi drepţi! Pe cine urăsc ei mai mult? Pe cel care le sparge tablele valorilor, pe spărgător, pe criminal: acesta însă este creatorul.</p>
               <p rend="justify">Priviţi-i pe fidelii tuturor credinţelor! Pe cine urăsc ei mai mult? Pe cel care le sparge tablele valorilor, pe spărgător, pe criminal: acesta însă este creatorul.</p>
               <p rend="justify">Însoţitori vrea cel ce-nfăptuieşte, nu cadavre, nici fideli, nici turmă. Cel ce creează caută creatori ca el, care să scrie noi valori pe table noi.</p>
               <p rend="justify">Însoţitori vrea cel ce-nfăptuieşte, să-i stea alături la cules: căci toate ale lui stau coapte, gata de cules, însă-i lipsesc o sută de seceri: de-aceea smulge spicele cu mâna, şi este supărat.</p>
               <p rend="justify">Însoţitori vrea cel ce-nfăptuieşte, din cei ce ştiu cum să-şi ascută secerile. Vor fî numiţi distrugători şi dispreţuitori ai binelui şi răului. Ei însă sunt culegători, care sărbătoresc culesul.</p>
               <p rend="justify">Iar Zarathustra caută-nfăptuitori asemeni lui, culegători care sărbătoresc cu el culesul: ce-i pasă lui de turme şi păstori şi de cadavre!</p>
               <p rend="justify">Iar tu, tu prim însoţitor al meu, te odihneşte-n pace! Te-am îngropat cu grijă-n arborele tău scobit, te-am pus la adăpost de lupi.</p>
               <p rend="justify">Însă e timpul să te părăsesc. între amurg şi auroră, descoperit-am un nou adevăr.</p>
               <p rend="justify">Nici păstor, nici gropar nu trebuie să fiu. Şi niciodată n-am să mai vorbesc mulţimii: ultima oară iată – am stat de vorbă cu un mort.</p>
               <p rend="justify">Cu înfăptuitorii şi culegătorii, cu cei care sărbătoresc culesul vreau să mă însoţesc: căci vreau să-i fac să vadă curcubeul şi toate treptele spre Supraom.</p>
               <p rend="justify">Ermiţilor am să le cânt de-acuma cântul meu sau celor ce se-nsingurează câte doi: iar celui care are încă urechi pentru ce nu sa auzit vreau inima să i-o împovărez cu fericirea mea.</p>
               <p rend="justify">Eu tind spre ţel, eu îmi urmez cărarea; voi trece-n salt peste zăbovitori şi întârziaţi. Parcursul meu le va grăbi pieirea!”</p>
            </div>
            <div type="div2">
               <head>10</head>
               <p rend="justify">Aşa grăia în sine Zarathustra, când soarele ajunse la amiază: atunci el se uită în sus – căci auzise-un strigăt ascuţit de pasăre deasupra lui. Şi iată! Un vultur se rotea în cercuri ample în văzduh, şi un şarpe atârna de el, dar nu ca o pradă, ci asemenea unui prieten: înfăşurat în jurul gâtului.</p>
               <p rend="justify">„Iată animalele mele!” îşi zise Zarathustra, bucurân-du-se din toată inima.</p>
               <p rend="justify">„Cel mai mândru animal de sub soare şi cel mai înţelept animal de sub soare – iată-i plecaţi în recunoaştere.</p>
               <p rend="justify">Ei vor să vadă dacă Zarathustra mai trăieşte. De fapt, mai sunt eu încă în viaţă?</p>
               <p rend="justify">Mai plină de primejdie e viaţa între oameni ca între animale, primejdioasă cale umblă Zarathustra. De m-ar conduce-aceste animale ale mele!”</p>
               <p rend="justify">Şi după ce grăi acestea, Zarathustra îşi aminti cuvintele bătrânului din codru, oftă şi zise-n sinea sa: „De-aş fi mai înţelept! De-aş fî din fire mai înţelept, asemenea şarpelui meu!</p>
               <p rend="justify">Dar iată – cer ceea ce nu e cu putinţă: am să mă rog mai bine ca mândria mea să meargă-n pas cu-nţe-lepciunea mea!</p>
               <p rend="justify">Iar când înţelepciunea într-o zi mă va lăsa – căci tare mult îi place să-şi ia zborul! – atunci mândria mea urmează-n zborul ei sminteala mea!” în felu-acesta şi-a-nceput apusul Zarathustra.</p>
            </div>
            <div type="div2">
               <head>Despre cele trei metamorfoze</head>
               <p rend="justify">Vă voi vorbi deci despre cele trei metamorfoze ale spiritului: cum spiritul se schimbă în cămilă, cămila-n leu şi-n fine, leul în copil.</p>
               <p rend="justify">Cu multe greutăţi se întâlneşte spiritul, puternicul şi răbdătorul spirit, cel plin în sine de veneraţie; din ce e greu spre şi mai greu râvneşte forţa lui.</p>
               <p rend="justify">Ce este greu? aşa întreabă spiritul ce poartă greul, şi-ngenunchează, asemenea unei cămile, dorindu-se bine-împovărat.</p>
               <p rend="justify">Ce este cel mai greu, eroilor? aşa întreabă spiritul ce poartă greul, să-l iau asupra mea, ca să mă bucur de puterea mea.</p>
               <p rend="justify">Oare nu este aceasta: să te umileşti, ca să-ţi răneşti orgoliul? Să străluceşti în nebunia ta, ca să-ţi batjocoreşti înţelepciunea?</p>
               <p rend="justify">Sau nu-i aceasta: să te desparţi de lucrurile tale, când îşi sărbătoresc triumful? Să urci pe munţii cei mai-nalţi, spre-a-l ispiti chiar pe ispititor?</p>
               <p rend="justify">Sau nu-i aceasta: să te hrăneşti cu jirul şi cu ierbile cunoaşterii, iar sufletul să-ţi sufere, flămând de adevăr?</p>
               <p rend="justify">Sau nu-i aceasta: să fii bolnav şi să-i respingi pe cei care te consolează, făcându-te prieten cu cei surzi, care nu pot s-audă niciodată ce doreşti?</p>
               <p rend="justify">Sau nu-i aceasta: să te scufunzi în apa mocirloasă, dacă e apa adevărului, şi să nu te fereşti de broaşte reci, nici de broscoi fierbinţi?</p>
               <p rend="justify">Sau nu-i aceasta: să iubim pe toţi cei care ne dispreţuiesc şi să întindem mina stafiei care vrea să ne-nspăimânte?</p>
               <p rend="justify">Pe toate aceste greutăţi le ia asupră-şi spiritul cel răbdător; asemenea cămilei, care-ncărcată se grăbeşte spre pustiu, el se grăbeşte spre pustiul său.</p>
               <p rend="justify">Însă acolo, în pustiul cel mai depărtat, se-ntâmplă cea de-a doua transformare: spiritul se preface-n leu, vrea să-şi înşface libertatea, să fie stăpân în propriul său pustiu.</p>
               <p rend="justify">Acolo-şi caută el ultimul stăpân: duşman vrea să-i devină lui şi-acestui ultim Dumnezeu, luptând să-nvin-gă marele balaur.</p>
               <p rend="justify">Dar care-i marele balaur, pe care spiritul nu şi-l mai vrea stăpân şi Dumnezeu? „Tu-trebuie” e numele acestui crunt balaur. Spiritul leului însă-i răspunse scurt: „Eu vreau”.</p>
               <p rend="justify">„Tu-trebuie” îi sta în cale, strălucind în aur, o fia-ră-n solzi, şi pe fiecare solz îi străluceşte-n aur „Tu trebuie”.</p>
               <p rend="justify">Valori de mii de ani îi strălucesc pe solzi, şi-astfel vorbeşte cel mai crunt dintre balauri: „Toate valorile din lucruri – iată ce scânteiază-aici pe mine.” „Toate valorile au fost de mult create; valoarea a tot ce s-a creat sunt eu. Iată de ce nici un „Eu vreau„ n-ar trebui să mai existe!” Aşa grăieşte balaurul.</p>
               <p rend="justify">Voi, fraţi ai mei, spuneţi-mi: la ce bun să ai un leu în spirit? De ce nu ţi-ar ajunge o vită de povară, plină de resemnare şi respect?</p>
               <p rend="justify">Nici leul încă nu-i în stare să creeze noi valori: dar să-şi obţină libertatea, pentru-a crea – aceasta stă-n puterea leului.</p>
               <p rend="justify">Să-şi cucerească libertatea şi să întâmpine cu un sacru Nu chiar datoria: iată, o fraţi ai mei, de ce-i nevoie de un leu. -;</p>
               <p rend="justify">Să-ţi cucereşti dreptul la noi valori – iată cea mai cumplită sarcină pentru un spirit răbdător, plin de respect. într-adevăr, aceasta-i o prădare şi-un lucru propriu unui animal de pradă.</p>
               <p rend="justify">Tot ce iubea el mai mult, drept cel mai sacru lucru-al său era acest „Tu-trebuie”: acum el e chemat să-i afle deşertăciunea şi-arbitrarul, ca să-şi câştige libertatea de-a se smulge din iubirea sa: da, e nevoie să fii leu pentru-o asemenea prădare.</p>
               <p rend="justify">Dar spuneţi-mi, o fraţi ai mei, ce lucru stă-n puterile unui copil, de care însuşi leul nu-i în stare? De ce n-ar fi nevoie oare ca leul prădător să se preschimbe în copil?</p>
               <p rend="justify">Uitare este un copil, şi nevinovăţie, nou început şi joc, o roată ce se-nvârte prin ea însăşi, mişcare primă şi preasfântă afirmare.</p>
               <p rend="justify">Da, fraţi ai mei, pentru-a intra în jocul creatorilor, este nevoie de-o preasfântă afirmare: acuma spiritul îşi vrea doar vrerea sa, îşi cucereşte lumea sa, pierzân-du-şi lumea.</p>
               <p rend="justify">Despre trei preschimbări v-am povestit: cum spiritul devine-ntâi cămilă, cămila leu, iar leul la sfârşit copil. -</p>
               <p rend="justify">Aşa grăit-a Zarathustra. Şi-n timpu-acesta el sălăş-luia într-un oraş, ce se numea Vaca Bălţată.</p>
            </div>
            <div type="div2">
               <head>Despre catedrele virtuţii</head>
               <p rend="justify">Lui Zarathustra i-a fost lăudat un înţelept, care ştia să spună multe despre somn şi despre virtute; prea-onorat era şi răsplătit peste măsură şi tinerii stăteau adesea-n faţa catedrei sale. La el se duse Zarathustra şi cu cei tineri se-aşeză în faţa catedrei sale. Iar înţeleptul le grăi aşa:</p>
               <p rend="justify">Daţi cinste şi sfiiţi-vă în faţa somnului! E prima mea poruncă! Feriţi-vă din calea celor ce dorm rău şi noap-tea-ntreagă stau de veghe!</p>
               <p rend="justify">Chiar şi tâlharul se sfieşte-n faţa somnului: tot timpul nopţii se strecoară pe furiş. însă neruşinat e paznicul de noapte, fără ruşine-şi poartă goarna sa.</p>
               <p rend="justify">Nu-i lucru ne-nsemnat să ştii să dormi: spre-a reuşi, este nevoie să stai treaz o zi întreagă.</p>
               <p rend="justify">De zece ori să ieşi biruitor asupra ta; aceasta-ţi dă o bună oboseală, şi e ca macul pentru suflet.</p>
               <p rend="justify">De zece ori să te împaci pe zi cu tine însuţi; căci să te-nfrunţi mereu este amarnic şi doarme rău cel ne-mpăcat cu sine.</p>
               <p rend="justify">Zece-adevăruri să descoperi peste zi; astfel chiar noaptea vei umbla după-adevăr, iar sufletul flămând îţi va rămâne.</p>
               <p rend="justify">De zece ori să râzi pe zi şi să te veseleşti: altfel stomacul – acest părinte al melancoliei – o să te chinuie întreaga noapte.</p>
               <p rend="justify">Căci prea puţin se ştie; ca să dormi bine, trebuie să ai toate virtuţile. Să fac o mărturie mincinoasă? Să să-vârşesc un adulter?</p>
               <p rend="justify">Sau să poftesc la slujnica aproapelui? Toate acestea nu se potrivesc cu somnul bun.</p>
               <p rend="justify">Dar chiar de ai toate virtuţile, mai trebuie încă una să le-adaugi: la timpul potrivit, să le trimiţi pe toate la culcare.</p>
               <p rend="justify">Să nu se certe ca femeile-ntre ele! Pe seama ta, nefericitule!</p>
               <p rend="justify">Pace cu Domnul şi cu-aproapele: atâta-ţi cere numai somnul bun. Şi pace şi cu diavolul aproapelui! Altfel îţi dă târcoale-n timpul nopţii.</p>
               <p rend="justify">Respect autorităţii şi supunere! Chiar dacă-autorita-tea este strâmbă. Aceasta-ţi cere somnul bun. E vina mea dacă puterii-i place să umble pe picioare strâmbe?</p>
               <p rend="justify">Păstorul cel mai bun e întotdeauna cel care îşi conduce turma la păşunea cea mai verde: aşa se dobân-deşte somnul bun. ¦ -</p>
               <p rend="justify">Nu vreau onoruri multe, nici bogăţii alese: fac rău la bilă. Dar nu dormi bine, nici când duci lipsă de un nume bun şi-un pic de-avere.</p>
               <p rend="justify">De-o societate mică sunt mai bucuros, decât de una rea: să ştie însă când să vină şi să plece. Aşa se do-bândeşte somnul bun.</p>
               <p rend="justify">Îmi plac şi cei săraci cu duhul: îţi stimulează somnul. Ce fericiţi sunt, mai ales, când li se dă dreptate.</p>
               <p rend="justify">Aşa-şi petrece ziua omul virtuos. Când vine noaptea, mă feresc să chem somnul! Nu-i place lui să-l chemi, stăpânului virtuţilor!</p>
               <p rend="justify">Ci mă gândesc la ce-am făcut şi cugetat în timpul zilei. Mă-ntreb mereu, în timp ce rumeg ca o vită răbdătoare: aşadar, care-au fost cele zece izbânzi asupra mea?</p>
               <p rend="justify">Şi care cele zece împăcări, şi cele zece adevăruri, şi cele zece hohote de râs, cu care desfătatu-s-a inima mea?</p>
               <p rend="justify">În felu-acesta chibzuind şi legănat de patruzeci de gânduri, m-apucă dintr-o dată somnul, cel nechemat, cel care-i domn peste virtuţi.</p>
               <p rend="justify">Somnu-mi cuprinde pleoapele: mi le simt grele. Somnul mi-atinge buzele: rămân deschise.</p>
               <p rend="justify">Într-adevăr, cu pas uşor se-apropie cel mai iubit dintre tâlhari şi-mi fură gândurile: şi amuţesc, ca scaunul acesta.</p>
               <p rend="justify">Dar nu mult timp rămân aşa: căci mă scufund. -</p>
               <p rend="justify">Când Zarathustra-l auzi vorbind astfel pe înţelept, surâse-n sinea lui; şi limpezindu-şi gândurile, îşi zise sieşi:</p>
               <p rend="justify">Nebun îmi pare înţeleptu-acesta cu liota de gânduri ale sale: dar cred că se pricepe foarte bine să doarmă.</p>
               <p rend="justify">Ferice sunt cei care-i stau în preajmă! De un atare somn te molipseşti, chiar dincolo de-un zid despărţitor, oricât de gros.</p>
               <p rend="justify">O vrajă-mprăştie catedra însăşi. Şi nu-n zadar se aşază tinerii în faţa propovăduitorului virtuţii.</p>
               <p rend="justify">Înţelepciunea lui îţi spune: să veghezi, ca să dormi bine.</p>
               <p rend="justify">Într-adevăr, dacă viaţa n-ar avea chiar nici un sens şi-ar trebui să-aleg absurdul, aş prefera şi eu asemenea absurditate.</p>
               <p rend="justify">Acum văd clar de ce erau atât de căutaţi odinioară propovăduitorii de virtuţi: oamenii căutau să aibă un somn bun, tânjeau după virtuţi din flori de mac.</p>
               <p rend="justify">Aceşti iluştri înţelepţi de la catedră găseau că toa-tă-nţelepciunea stă în somn adânc şi fără vise! nu cunoşteau un sens mai 'nalt al vieţii.</p>
               <p rend="justify">Şi astăzi sunt destui, asemenea acestui propovăduitor al marilor virtuţi; dar nu-s atâta de oneşti ca el: căci timpul lor s-a dus. De altfel, ei nu stau prea multă vreme-aşa: curând or să se culce.</p>
               <p rend="justify">Cei fericiţi sunt somnoroşii-aceştia: nu peste mult vor aţipi. -</p>
               <p rend="justify">Aşa grăit-a Zarathustra.</p>
               <p rend="justify">Odinioară însuşi Zarathustra cu iluzia sa, ca toţi vizionarii altei lumi, ţintise dincolo de oameni. Creaţie a unui Dumnezeu îndurerat şi chinuit îmi apărea atunci această lume.</p>
               <p rend="justify">Această lume mi se părea vis, poem al Domnului, fum în culori în faţa ochilor unei nemulţumiri dumnezeieşti.</p>
               <p rend="justify">Bine şi rău, şi plăceri şi chin, şi eu şi tu – fum în culori mi se păreau în faţa ochilor lui creatori. Când Dumnezeu şi-a-ntors privirea de la sine – atunci a creat lumea.</p>
               <p rend="justify">Ameţitoare bucurie-i pentru cel ce suferă să-ntoarcă ochii de la suferinţa sa şi să se dea uitării! Odinioară lumea îmi părea uitare-de-sine şi îmbătătoare bucurie.</p>
               <p rend="justify">Această lume, veşnic nedesăvârşită, imagine-a unei eterne contradicţii şi-atât de imperfectă copie, o bucu-rie-ameţitoare a imperfectului ei creator: aşa-mi părea odinioară lumea.</p>
               <p rend="justify">Aşadar, şi eu odinioară, cu iluzia mea, ca toţi vizionarii altei lumi, ţintisem dincolo de om. Chiar dincolo de om?</p>
               <p rend="justify">Vai, fraţi ai mei! şi Dumnezeu-acesta, pe care l-am creat, lucrare omenească şi iluzie a fost, întocmai ca toţi zeii!</p>
               <p rend="justify">El era om, şi doar o biată aşchie de om, a mea: din propria-mi cenuşă şi văpaie-a apărut stafia-aceasta şi într-adevăr: nu mi-a venit de dincolo!</p>
               <p rend="justify">Ce s-a-ntâmplat, o, fraţi ai mei? M-am stăpânit pe mine – cel în suferinţă, mi-am dus cenuşile în munţi şi-am plăsmuit o flacără mai pură. Şi iată! stafia aceasta a dispăruţi.</p>
               <p rend="justify">Durere-ar fi acum, şi grea tortură pentru mine, vindecatul, să cred în astfel de stafii: Durere mi-ar fi acum şi umilinţă. Aşa le grăiesc celor ce văd dincolo de această lume.</p>
               <p rend="justify">Durere-a fost, şi neputinţă. – ele creară toate lumile de dincolo; şi-această scurtă nebunie-a fericirii pe care-o simte numai cel care a suferit mai mult ca toţi.</p>
               <p rend="justify">Şi oboseala, care dintr-un singur salt vrea să ajungă la limanul ultim, un salt mortal – o biată şi neştiutoare oboseală, ce nu mai ştie nici măcar ce e voinţa: ea l-a creat pe Dumnezeu şi lumile de dincolo.</p>
               <p rend="justify">O, credeţi-mă, fraţi ai mei! Corpul, el – disperat de-a fi doar corp – şi-a plimbat degetele spiritului rătăcit pe ultimele sale ziduri.</p>
               <p rend="justify">O, credeţi-mă, fraţi ai mei! Corpul, el – disperat de-a fi numai ţarină – a surprins vorbirea măruntaielor fiinţei.</p>
               <p rend="justify">Şi-atunci a vrut cu capul să dărâme ultimul zid, şi nu numai cu capul – a vrut să treacă-n întregime-n „altă lume”.</p>
               <p rend="justify">Această „altă lume” însă îi scapă omului, această inuman de dezumanizată lume ce este doar neant ceresc; iar măruntaiele fiinţei nu-i vorbesc omului decât atunci când se-ntrupează-n om.</p>
               <p rend="justify">Da, este greu să-adevereşti fiinţa, făcând-o să vorbească. Spuneţi-mi, fraţi ai mei, lucrul cel mai ciudat din toate nu este el şi cel mai bine dovedit?</p>
               <p rend="justify">Da, acest Eu, cu rătăcirile şi contradicţiile sale, doar el vorbeşte cel mai onest despre fiinţa sa, Eul care creează, vrea şi judecă şi dă măsura şi valoarea lucrurilor.</p>
               <p rend="justify">Fiinţa cea mai onestă, Eul, vorbeşte despre corp şi îşi doreşte corpul, chiar dacă visează, chiar dacă delirează sau flutură din aripile-i frânte.</p>
               <p rend="justify">Tot mai onest învaţă să vorbească Eul: cu cât învaţă el mai bine, cu-atât găseşte laude şi vorbe să celebreze corpul şi pământul.</p>
               <p rend="justify">Un nou orgoliu Eul meu m-a învăţat, cu care vreau la rându-mi să-i învăţ pe oameni: să nu-şi mai vâre capul în nisipul lucrurilor cereşti, ci să-şi înalţe liberi capul lor terestru, cel care dă un sens pământului!</p>
               <p rend="justify">O nouă vrere îi învăţ pe oameni: să-şi ştie drumul şi să-l vrea cu dinadinsul, cel străbătut de ei orbeşte, să simtă că e drumul bun, să nu-l mai părăsească pe furiş, asemenea bolnavilor şi muribunzilor!</p>
               <p rend="justify">Căci cei bolnavi şi muribunzi au arătat dispreţ pă-mântului şi corpului şi-au inventat lucruri cereşti şi picături de sânge care mântuie: dar chiar aceste dulci şi-ntunecate-otrăvuri tot din pământ şi corp şi le-au extras!</p>
               <p rend="justify">Voiau să scape de mizeria lor şi stelele li se păreau prea depărtate. De-aceea, suspinau: „O, dacă-ar fi un drum ceresc, care să ducă-n altă existenţă şi altă fericire!” Şi-atunci au inventat tertipuri şi băuturi cu sânge amestecate.</p>
               <p rend="justify">De corpul lor şi de pământu-acesta credeau că s-au eliberat, ingraţii! Dar cui îi datorau ei oare spasmul şi voluptăţile eliberării? Corpului lor, pământului acestuia.</p>
               <p rend="justify">Blajin e Zarathustra cu bolnavii. De fapt, el nu se supără pe felul lor de-a înţelege consolarea şi ingratitudinea. O, de-ar ajunge să se vindece şi să se biruie, şi să-şi creeze-un trup superior!</p>
               <p rend="justify">Nici pe convalescent nu-l mustră Zarathustra, când îşi priveşte-nduioşat iluzia, şi-n miez de noapte se furişează la mormântul zeului său: dar boală sunt, o prea-trupească boală, chiar lacrimile lui.</p>
               <p rend="justify">Întotdeauna mulţi bolnavi au fost printre poeţi şi printre cei ce-l caută pe Dumnezeu; aceştia plini de furie urăsc pe toţi discipolii cunoaşterii şi-această cea mai tânără dintre virtuţi, ce poartă numele de-ones-titate.</p>
               <p rend="justify">Întotdeauna ei privesc în urmă spre epocile-ntunecate: pe-atunci, desigur, iluzii şi credinţe erau altceva; smintirea raţiunii părea asemănare întru Domnul, iar îndoiala – un păcat.</p>
               <p rend="justify">Prea bine-i ştiu pe cei care se-aseamănă cu Dumnezeu: ei vor să crezi în ei, iar îndoiala-n faţa lor o socotesc păcat. Prea bine şu'u eu de-asemenea în ce cred ei în sinea lor.</p>
               <p rend="justify">Fără-ndoială nu în alte lumi şi nici în stropi de sânge care mântuie: ei cred îndeosebi în corpul lor, iar corpul lor rămâne pentru ei un lucru-n sine.</p>
               <p rend="justify">Dar el e pentru ei ceva bolnav şi-ar vrea să poată evada din pielea lor. De-aceea, ei ascultă pe toţi predicatorii morţii şi predică ei înşişi despre-o „altă lume”.</p>
               <p rend="justify">Mai bine, fraţi ai mei, să ascultăm vocea din corpul sănătos: e-o voce mai onestă şi mai pură.</p>
               <p rend="justify">Vorbeşte mai onest şi mai curat un corp în plină sănătate, el – cel desăvârşit şi parcă desenat: iar el vorbeşte despre sensul pământului.</p>
               <p rend="justify">Aşa grăit-a Zarathustra.</p>
               <p rend="justify">Vreau să le spun o vorbă dispreţuitorilor corpului. N-aş vrea să-şi schimbe nici părerea, nici doctrina, ci numai să se lepede de propriul corp – un lucru care o să-i amuţească.</p>
               <p rend="justify">„Sunt corp şi suflet” – aşa vorbeşte un copil. De ce să nu vorbim şi noi asemenea copiilor?</p>
               <p rend="justify">Însă cel conştient, cel care ştie, zice: Sunt corp în totul, şi nimic mai mult, iar sufletul e doar o vorbă pentru o parte-a corpului.</p>
               <p rend="justify">Corpul e-o raţiune uriaşă, o multitudine cu un singur sens, o pace şi-un război, o turmă şi-un păstor.</p>
               <p rend="justify">Tot o unealtă a corpului e şi raţiunea ta cea mică, o, frate al meu, căreia îi spui „spirit”; o mică unealtă şi jucărie a marii tale raţiuni.</p>
               <p rend="justify">Zici „Eu” şi te făleşti cu-acest cuvânt. însă există ceva şi mai mare – în care tu nu vrei să crezi: e corpul tău şi raţiunea lui cea mare: iar ea nu spune Eu, însă se poartă ca un Eu.</p>
               <p rend="justify">Tot ce simţirea simte şi tot ce spiritul cunoaşte – nu au nicicând sfârşit în sine. însă simţirea ta şi spiritul ar vrea să te convingă că ele sunt sfârşitul-a tot şi toate: aceasta-i îngâmfarea lor.</p>
               <p rend="justify">Unealtă şi jucărie sunt simţirea ta şi spiritul: dar îndărătul lor stă Şinele. El iscodeşte tot cu ochii simţurilor, el trage cu urechea spiritului.</p>
               <p rend="justify">Sinele-ascultă fără încetare, el iscodeşte: asemuie, supune, cucereşte şi distruge. El stăpâneşte şi e chiar stăpân al Eului.</p>
               <p rend="justify">O, frate, îndărătul cugetării şi simţirii stă un stăpân puternic, un înţelept necunoscut – ce se numeşte Şinele. El locuieşte-n corpul tău, îţi este corp.</p>
               <p rend="justify">Există mult mai multă raţiune în corpul tău decât în cea mal 'naltă-nţelepciune-a ta. Şi cine poate şti de ce are nevoie corpul tău de-această 'naltă-nţelepciune-a ta?</p>
               <p rend="justify">Şinele-şi bate joc de Eul tău, de salturile lui atât de mândre. „Ce-mi trebuie mie-aceste salturi şi-aceste zboruri ale minţii?” îşi zice el. „Ele sunt drum ce nu-şi atinge ţinta. Eu ţin în hăţuri Eul meu şi îi şoptesc ce trebuie să gândească.”</p>
               <p rend="justify">Sinele-i zice Eului: „în partea aceasta să suferi!” Iar Eul suferă şi se gândeşte cum ar putea să nu mai sufere – iată de ce trebuie să gândească el.</p>
               <p rend="justify">Sinele-i zice Eului: „acuma bucură-te!” Iar el se bucură şi se gândeşte cum să se bucure mai des – iată de ce trebuie să se gândească el.</p>
               <p rend="justify">Vreau să le spun o vorbă dispreţuitorilor corpului. Dispreţuind învaţă ei respectul. Dar cine-i cel care creează respect, dispreţ, valoare şi voinţă?</p>
               <p rend="justify">Şinele creator – el este cel care-a făcut dispreţul şi respectul, el a făcut durerile şi bucuriile. Iar corpul creator e cel care-şi creează spiritul, ca pe un braţ al vrerii sale.</p>
               <p rend="justify">Chiar şi-n sminteala şi dispreţul vostru, o, dispreţuitori ai corpului, voi sunteţi slujitori ai Sinelui. Ba chiar vă spun: Şinele însuşi vrea să moară şi-ntoarce spatele vieţii.</p>
               <p rend="justify">El nu mai e în stare de ceea ce-ndrăgeşte cel mai mult: crearea a ceva ce-l depăşeşte. Aceasta îşi doreşte el cel mai mult, este suprema sa ardoare.</p>
               <p rend="justify">Însă acum e prea târziu pentru aceasta – Şinele vostru vrea să moară, o dispreţuitori ai corpului!</p>
               <p rend="justify">Să moară vrea Şinele vostru; de-aceea sunteţi dispreţuitori ai corpului! Pentru că nu puteţi crea ceva ce să vă depăşească.</p>
               <p rend="justify">De-aceea sunteţi supăraţi acum pe viaţă şi pe pă-mânt. O tainică invidie se ascunde în privirea cea pie-zişă-a dispreţului pe care-l arătaţi.</p>
               <p rend="justify">Eu n-am să merg pe calea voastră, o, dispreţuitori ai corpului! Voi nu puteţi să fiţi o punte spre Supraom! -</p>
               <p rend="justify">Aşa grăit-a Zarathustra.</p>
               <p rend="justify">Dacă tu, frate al meu, ai o virtute şi ea este virtutea ta, atunci ea îţi aparţine numai ţie.</p>
               <p rend="justify">Desigur, ai vrea s-o chemi pe nume, s-o alinţi; ai vrea s-o tragi chiar de urechi, să te distrezi cu ea.</p>
               <p rend="justify">Şi iată, numele ce i l-ai dat este acelaşi cu-al mulţimii, ai devenit norod şi turmă prin virtutea ta!</p>
               <p rend="justify">Mai bine-ar fi să zici: „Inexprimabil e şi fără nume tot ce-mi stârneşte-n suflet suferinţă şi plăcere şi tot ce îmi înfometează măruntaiele.”</p>
               <p rend="justify">Virtutea ta să fie dincolo de oricare intimitate a vreunui nume: iar dacă trebuie să vorbeşti de ea, să nu-ţi fie ruşine să te bâlbâi.</p>
               <p rend="justify">Vorbeşte deci şi bâlbâie-te: „acesta e binele meu, pe care îl iubesc, îmi place-aşa cum e şi doar aşa gândesc eu binele.</p>
               <p rend="justify">Nu-l vreau ca lege-a vreunui Dumnezeu şi nici ca normă omenească ori ca trebuinţă: nu vreau să-mi fie călăuză spre transcendenţă sau spre paradis.</p>
               <p rend="justify">Virtute pământească este tot ce iubesc: puţină perspicacitate este-n ea, şi ah! mult mai puţin raţiune-a tuturora.</p>
               <p rend="justify">Dar e o pasăre ce şi-a făcut în mine cuibul: de-aceea o iubesc şi o alint – ea îşi cloceşte-n mine ouăle-i de aur.” în felu-acesta să te bâlbâi şi să lauzi virtutea ta.</p>
               <p rend="justify">Odinioară aveai patimi pe care le ţineai atunci drept rele. Acum nu mai ai decât virtuţi: ele-au crescut din patimile tale.</p>
               <p rend="justify">Scopuri înalte hărăzit-ai patimilor care-ţi clocoteau în piept: iată – acum ţi-au devenit virtuţi şi bucurii.</p>
               <p rend="justify">Şi acum, fie că ai fost din neamul celor arţăgoşi sau al celor voluptuoşi, al celor fanatici sau al celor vindicativi:</p>
               <p rend="justify">Până la urmă toate patimile tale au devenit virtuţi, iar diavolii tăi îngeri.</p>
               <p rend="justify">Odinioară aveai câini sălbatici în ocol: dar pân-la ţirmă s-au schimbat în păsări şi cântăreţe delicate.</p>
               <p rend="justify">Din toate-otrăvurile tale ţi-ai extras balsamul; mulgi vaca întristării, şi iată – lapte dulce-i bei din uger.</p>
               <p rend="justify">De-acuma în tine nu mai creşte nici un rău, decât acela al conflictului dintre virtuţi.</p>
               <p rend="justify">O, frate, dacă-ntr-adevăr eşti norocos, tu ai o singură virtute, nu mai multe: în felu-acesta mai uşor treci puntea.</p>
               <p rend="justify">Să ai multe virtuţi e remarcabil, dar este-o soartă grea; şi nu puţini s-au dus să moară în pustiu, căci erau obosiţi să fie câmp de bătâlie-ntre virtuţi.</p>
               <p rend="justify">O, frate-al meu, sunt oare rele războiul şi-ncleşta-rea? Dar răul acesta este necesar, e necesară gelozia, neîncrederea şi calomnia între virtuţile pe care le posezi.</p>
               <p rend="justify">Iată, cum fiecare este dornică să fie deasupra celorlalte: îţi cere-ntregul spirit, să-i fie vestitor doar ei şi vrea puterea ta s-o folosească în furie, în ură şi-n iubire.</p>
               <p rend="justify">Invidioasă e orice virtute pe toate celelalte şi lucru îngrozitor este invidia. Pot chiar virtuţile să moară, din pricina unei asemenea invidii.</p>
               <p rend="justify">Cine-i învăluit de flacăra invidiei – acela îşi întoarce până la urmă, ca scorpionul, acul înveninat spre sine însuşi. –., Val, frate! oare n-ai văzut tu însuţi câte o virtute de-făimându-se şi-njunghiindu-se ea singură?</p>
               <p rend="justify">Omul este ceva ce trebuie depăşit: de aceea trebuie să-ţi iubeşti virtuţile – căci ele te vor duce la pierzare. -</p>
               <p rend="justify">Aşa grăit-a Zarathustra.</p>
               <p rend="justify">Voi nu vreţi să ucideţi, o juzi şi sacrificatori, până ce animalul nu-şi apleacă fruntea? Vedeţi cum acest palid ucigaş şi-a aplecat-o: privirea lui exprimă marele dispreţ.</p>
               <p rend="justify">„Eul meu trebuie să fie depăşit: în Eul meu mocneşte un profund dispreţ faţă de om”: iată ce se citeşte în privirea-aceea.</p>
               <p rend="justify">Când însuşi el sa condamnat, a fost momentul lui cel mai înalt: să nu îngăduiţi grandorii să se coboare iar în josnicie!</p>
               <p rend="justify">Nu-i nici o altă mântuire, pentru cel care suferă-n de sine-atât de mult, decât o moarte grabnică.</p>
               <p rend="justify">Iar uciderea, o juzi, din milă trebuie s-o faceţi, nu din răzbunare. Şi ucigând, să fiţi atenţi să-ndreptăţiţi viaţa.</p>
               <p rend="justify">Nu e de-ajuns să vă-mpăcaţi cu cel pe care îl ucideţi. Amărăciunea voastră trebuie să fie dragoste faţă de Supraom: numai aşa îndreptăţiţi împrejurarea că voi încă trăiţi.</p>
               <p rend="justify">„Duşman” numiţi-l însă nu „răufăcător”; „bolnav” nu-miţi-l, însă nu „mişel”; „smintit” să-i spuneţi, dar nu „păcătos”.</p>
               <p rend="justify">Iar ţie, jude roşu, dacă-ai mărturisi cu voce tare tot ce-ai păcătuit cu gândul, întreaga lume ţi-ar striga: „îndepărtaţi acest gunoi, această rimă veninoasă!”</p>
               <p rend="justify">Dar una-i gândul, altceva e fapta şi altceva înfăţişarea faptei. înlănţuirea cauzelor nu le leagă.</p>
               <p rend="justify">Înfăţişarea faptei l-a făcut pe omul palid să pălească, în timp ce-a săvârşit-o, el s-a găsit la înălţimea faptei sale: dar după ce-a făcut-o, n-a mai putut să-ndu-re-nfăţişarea ei.</p>
               <p rend="justify">El s-a crezut mereu făptaş al unei fapte singure. Aceasta este – zic – sminteala lui: excepţia el a luat-o drept esenţă.</p>
               <p rend="justify">O linie trasă cu creta hipnotizează orice găină; isprava săvârşită obsedează sărmana lui raţiune – sminteala cea de după fapte numesc eu lucru-acesta.</p>
               <p rend="justify">Juzi, ascultaţi! căci mai există încă-o altă nebunie: şi-aceea e cea dinaintea faptei. Ah, nu v-aţi furişat destul de-adânc în sufletul acesta!</p>
               <p rend="justify">Aşa vorbeşte judele cel roşu: „De ce-a ucis nelegiui-tu-acesta? El voia să fure.” Dar eu vă zic: sânge voia sufletul lui, nu pradă: era flămând de patima pumnalului!</p>
               <p rend="justify">Sărmana lui raţiune însă n-a înţeles această nebunie şi l-a convins de altceva. „Ce importanţă are sânge-le!” îi zice ea. „Nu vrei măcar acuma să profiţi furând? Să te răzbuni?”</p>
               <p rend="justify">Iar el şi-a ascultat sărmana raţiune: ca plumbu-i cădea vorba ei în suflet – şi după ce-a ucis, a şi furat. El n-a vrut să se ruşineze de sminteala sa.</p>
               <p rend="justify">Şi-acuma plumbul vinei sale îl apasă iarăşi, iar biata lui raţiune e atât de ţeapănă, de slăbănoagă şi de grea.</p>
               <p rend="justify">Dacă-ar putea doar capul să şi-l scuture, s-ar libera de greutate: dar cine-ar fi în stare să i-l scuture?</p>
               <p rend="justify">Ce este omu-acesta? Doar un morman de boli ce-ncearcă prin spirit să se-arunce-asupra lumii: să-şi facă prada lor în ea.</p>
               <p rend="justify">Ce este omu-acesta? Un nod de şerpi cumpliţi, ce rareori se-mpacă între ei – şi fiecare-apucă pe-un alt drum în lume să-şi afle prada.</p>
               <p rend="justify">Uitaţi-vă la acest corp sărman! Tot ce-a râvnit şl-a suferit sărmanu-i suflet a-ncercat să înţeleagă – toate le-a tâlcuit ca sete ucigaşă, ca foame după patima pumnalului.</p>
               <p rend="justify">Cel care astăzi e bolnav e-nvins de rău, de răul zilei de-astăzi; el vrea să chinuie şi pe ceilalţi cu chinul său. însă au fost şi alte timpuri şi alte multe feluri de rău şi bine.</p>
               <p rend="justify">Odinioară îndoiala era răul, precum şi vrerea de a fi un Sine. Bolnavul era ereticul sau vrăjitoarea: ca vrăjitoare sau eretic suferea şi năzuia să-i chinuie şi pe ceilalţi.</p>
               <p rend="justify">Dar voi nu vreţi să auziţi de-atare lucruri: nu folosesc nici unui om de bine, îmi spuneţi. Dar mie, ce-mi pasă mie de ceea ce numiţi voi „om de bine”!</p>
               <p rend="justify">Mult din ceea ce există în oamenii voştri de bine îmi face greaţă, însă nu răul care e în ei, fără-ndoială. Totuşi aş fi dorit să aibă o sminteală, care să-i ducă la pieire, asemenea acestui palid ucigaş!</p>
               <p rend="justify">De fapt, aş fi dorit ca sminteala lor să se numească adevăr, loialitate sau dreptate; însă virtutea lor le-asigură o viaţă lungă şi-o jalnică îndestulare.</p>
               <p rend="justify">Eu sunt un parapet pe marginea unui torent: la în-demâna celui ce se poate agăţa de mine! Dar nu sunt cârja voastră. -</p>
               <p rend="justify">Aşa grăit-a Zarathustra.</p>
               <p rend="justify">Din toate câte până-acum s-au scris, iubesc doar ceea ce s-a scris cu sânge. Scrie cu propriul tău sânge: şi vei descoperi, că sângele e spirit.</p>
               <p rend="justify">Nu e deloc uşor să înţelegi sângele altuia: urăsc pe cei care citesc din trândăvie.</p>
               <p rend="justify">Dacă-l cunoşti pe cititor, nu mai faci absolut nimica pentru el. încă un veac de cititori – şi însuşi spiritul va-ncepe să se-mpută.</p>
               <p rend="justify">Că toată lumea are drept să-nveţe cititul – iată ce ştiu că pân-la urmă scârbeşte nu numai scrisul, ci chiar şi gândirea.</p>
               <p rend="justify">Odinioară spiritu-a fost Dumnezeu, apoi s-a făcut om, iar azi a devenit chiar mitocan.</p>
               <p rend="justify">Cel care-şi scrie cu propriul sânge maximele – acela nu se vrea citit, ci învăţat pe dinafară.</p>
               <p rend="justify">În munţi, cel mai scurt drum este din pisc în pisc; dar pentru-aceasta-ţi trebuie picioare lungi. Piscuri să-ţi fie maximele, iar cei cărora le-adresezi să fie sprinteni şi înalţi.</p>
               <p rend="justify">Văzduh senin şi clar, primejdie apropiată, iar spiritul cuprins de-o răutate veselă: sunt lucruri ce merg straşnic împreună.</p>
               <p rend="justify">În preajma mea îmi place să roiască spiriduşii, căci am curaj. Curajul, cel care-alungă tot ce e stafie, îşi naşte sie însuşi spiriduşi – curajului îi place mult să râdă.</p>
               <p rend="justify">Eu nu mai simt acum nimic la fel cu voi: norul acesta, pe care-l văd sub mine, greoi şi negru, care-mi stâr-neşte risul – e pentru voi un nor de furtună.</p>
               <p rend="justify">Voi vă uitaţi în sus, căci aspiraţi spre înălţare. Dar eu privesc în jos, fiindcă sunt în pisc.</p>
               <p rend="justify">Cine din voi e-n stare să râdă chiar după ce-a ajuns pe pisc?</p>
               <p rend="justify">Cel ce-a urcat pe piscul cel mai-nalt – acela râde de farsele şi tragediile de jos.</p>
               <p rend="justify">Bravi, batjocoritori, brutali, indiferenţi – aşa ne vrea pe noi înţelepciunea: ea e femeie şi iubeşte numai un războinic.</p>
               <p rend="justify">Voi ziceţi: „Viaţa-i greu de suportat.” însă la ce v-ar folosi mândria-n zorii zilei şi resemnarea seara?</p>
               <p rend="justify">Viaţa-i greu de suportat: dar nu mai fiţi atât de delicaţi! Suntem cu toţii doar măgari şi măgăriţe uşor de-ncălecat.</p>
               <p rend="justify">Ah, oare noi avem ceva comun cu un boboc de trandafir ce senfioară sub povara unui strop de rouă?</p>
               <p rend="justify">E-adevărat: iubim viaţa, pentru că ne-am obişnuit nu să trăim, ci să iubim.</p>
               <p rend="justify">Întotdeauna e un pic de nebunie în iubire. Şi-ntot-deauna e un drum de raţiune-n nebunie.</p>
               <p rend="justify">Şi chiar şi mie, care iubesc atât de mult viaţa, îmi pare că se pricep cu mult mai bine la fericire fluturii, baloanele de săpun şi tot ce li se-aseamănă-ntre oameni.</p>
               <p rend="justify">Văzând aceste sprintene şi nebuneşti, gingaşe şi uşoare suflete – de lacrimi şi de cântece se simte Zarathu-stra ispitit.</p>
               <p rend="justify">Pot crede numai într-un Dumnezeu ce s-ar pricepe să danseze.</p>
               <p rend="justify">Când mi-am văzut diavolul meu, mi s-a părut sever, meticulos, adânc, solemn: era un spirit al împovărării – făcea să cadă lucrurile toate.</p>
               <p rend="justify">Nu furia, ci hohotul de râs ucide. Haideţi să ucidem spiritul împovărării!</p>
               <p rend="justify">Da, eu am învăţat să umblu: de-atunci alerg fără să simt vreo oboseală. Am învăţat să zbor: de-atunci nu mai aştept să fiu împins, pentru-a o lua din loc.</p>
               <p rend="justify">Acum eu sunt uşor, acum eu zbor, acum mă văd de sus pe mine însumi, acum în mine dănţuieşte-un Dumnezeu.</p>
               <p rend="justify">Aşa grăit-a Zarathustra.</p>
               <p rend="justify">Zarathustra observase bine că un tânăr om îl ocolea. Şi într-o seară, când umbla de unul singur pe-nălţimile ce-nconjurau oraşul ce se numea „Vaca Bălţată”, iată că desluşi pe drum pe tânărul acela, cum sta cu spatele lipit de un copac, privind cu ochii obosiţi în vale. Iar Zarathustra atinse trunchiul de care tânărul se rezema şi-i zise-aşa: „De-aş vrea să clatin cu puterea mea copacu-acesta, nu aş putea s-o fac.</p>
               <p rend="justify">Dar vântul, pe care nu-l vedem, îl clatină şi-l înco-voaie cum îi place. Noi suntem chinuiţi şi-nconvoiaţi cum e mai rău de nevăzute mâini.”</p>
               <p rend="justify">Tânărul om se ridică atunci ca uluit şi zise: „Da, îl aud pe Zarathustra, la care tocmai mă gândeam.”</p>
               <p rend="justify">Iar Zarathustra îi răspunse: „Şi pentru ce ţi-e frică?</p>
               <p rend="justify">— Cu omul se întâmplă ca şi cu-acest copac.</p>
               <p rend="justify">Cu cât se-nalţă spre înălţime şi lumină, cu-atât şi rădăcinile doresc să se înfigă mai puternic în pământ, în jos, în întuneric şi-n adânc – în rău.” „Da”, strigă tânărul, „în rău! Cum este cu putinţă să-mi descoperi în felu-acesta sufletul?”</p>
               <p rend="justify">Dar Zarathustra rise şi grăi: „Există suflete ce nu pot fi nicicând descoperite, doar dacă mai întâi le inventezi.” „Da”, strigă înc-o dată tânărul, „în rău!</p>
               <p rend="justify">Adevărat grăit-ai, Zarathustra. De când tot vreau să mă înalţ spre culmi, eu nu mai am încredere în mine şi nimeni nu mai are – oare de ce se-ntâmplă-acestea?</p>
               <p rend="justify">Mă schimb prea repede: eu, cel de azi, mă simt scâr-bit de mine, cel de ieri. Adeseori suind sar treptele – dar faptu-acesta nici o treaptă nu mi-l iartă.</p>
               <p rend="justify">Acolo sus, mă aflu-ntotdeauna singur. Nu e ţipenie de om ca să-mi vorbească, gerul singurătăţii mă face să dârdii. Ce caut oare-acolo sus pe culme?</p>
               <p rend="justify">Dispreţul meu sporeşte-o dată cu dorinţa mea; cu cât mă-nalţ mai sus, cu-atât dispreţuiesc mai mult pe cel ce se înalţă. Ce caută el acolo sus pe culme?</p>
               <p rend="justify">Ce tare mi-e ruşine de urcuşul meu împiedicat! Şi cât de tare rid de gâfâiala mea nestăpânită! Cât îl urăsc pe cel ce are aripi! Ce obosit mă simt acolo, pe-năl-ţimi!”</p>
               <p rend="justify">Zicând acestea, tânărul tăcu. Iar Zarathustra, obser-vând copacul, de trunchiul căruia se rezemau, grăi aşa:</p>
               <p rend="justify">Acest copac stă-nsingurat aici pe munte; el a-ntrecut, crescând, şi om şi fiare.</p>
               <p rend="justify">Iar dacă ar începe să vorbească, el n-ar găsi pe nimenea să-l înţeleagă: atâta a crescut de-nalt.</p>
               <p rend="justify">Acuma el aşteaptă şi aşteaptă-ntruna – dar oare ce aşteaptă? El locuieşte prea aproape de reşedinţa norilor; aşteaptă oare primul trăsnet?”</p>
               <p rend="justify">După ce Zarathustra zise-acestea, tânărul, agitân-du-şi mâinile, strigă: „Da, Zarathustra, ce-ai grăit e-ade-vărat. Eu însumi mi-am dorit teribil prăbuşirea, în timp ce aspiram către-nălţimi, iar tu eşti trăsnetul pe care-l aşteptam mereu! Uite, ce mai sunt eu, de când mi-ai apărut în faţă tu? Invidia faţă de tine m-a distrus!” – Aşa grăi tânărul om, plângând amarnic. Dar Zarathustra, cuprinzându-l cu un braţ, îl luă cu sine.</p>
               <p rend="justify">Iar după un răstimp, mergând alături, Zarathustra începu să zică:</p>
               <p rend="justify">Mi-e inima ca sfâşiată. Privirea ta îmi spune, mai bine decât vorba ta, primejdia ce te pândeşte.</p>
               <p rend="justify">Tu încă nu eşti liber, tu cauţi încă libertatea. Această căutare te-a făcut să nu mai dormi şi toată noaptea să veghezi.</p>
               <p rend="justify">Tu năzuieşti spre piscurile libere, spiritul tău e însetat de stele. Dar chiar şi instinctele cele mai rele din tine năzuiesc spre libertate.</p>
               <p rend="justify">Câinii sălbatici din fiinţa ta vor libertatea; ei zăpăte de bucurie-n închisoarea lor, când spiritul tău se munceşte să se libereze.</p>
               <p rend="justify">Tu pentru mine încă eşti un prizonier care visează după libertate: ah! sufletul unor asemenea captivi devine foarte întreprinzător, dar şi perfid şi rău.</p>
               <p rend="justify">Chiar spiritul eliberat are nevoie de purificare. El încă mai poartă-n sine gratii şi mucegai: chiar ochii lui trebuie să se purifice.</p>
               <p rend="justify">Da, cunosc primejdia ce te pândeşte. Dar te conjur, pe dragostea şi pe speranţa mea, nu-ţi părăsi nici dragostea şi nici speranţa!</p>
               <p rend="justify">Tu te simţi încă nobil, la fel de nobil te simt încă cei care-ţi poartă pică, zvârlindu-ţi doar priviri răutăcioase. Să ştii că tuturor acestora le stai în drum.</p>
               <p rend="justify">Chiar celor buni, un om plin de nobleţe le stă-n drum; şi chiar dacă vor zice că e bun, tot vor căuta în felu-acesta să-l înlăture.</p>
               <p rend="justify">Omul cel nobil vrea să creeze noi valori şi o virtute nouă. Omul cel bun iubeşte lucrurile vechi, păstrează tot ce este vechi.</p>
               <p rend="justify">Primejdia, pentru cel nobil, nu-i să devină bun, ci să devină insolent, ironic şi distrugător.</p>
               <p rend="justify">Am cunoscut, vai! oameni nobili, care-şi pierduseră speranţa cea mai 'naltă. Şi după-aceea ponegreau orice speranţă mai înaltă.</p>
               <p rend="justify">De-aceea îşi trăiau cu insolenţă viaţa în trecătoare bucurii şi n-aveau dincolo de clipă nici un ţel.</p>
               <p rend="justify">„Spiritul este şi plăcere” – aşa ziceau. Şi astfel spiritul lor avea aripi frânte: acum se târâie pe jos şi întinează totul ca o rozătoare.</p>
               <p rend="justify">Visaseră, odată, că vor deveni eroi: acuma sunt doar nişte desfrânaţi. Amar şi spaimă-i pentru ei orice erou.</p>
               <p rend="justify">Dar te conjur, pe dragostea şi pe speranţa mea: nu izgoni eroul care e în tine! Păstrează cu sfinţenie speranţa ta cea mai înaltă! -</p>
               <p rend="justify">Aşa grăit-a Zarathustra.</p>
               <p rend="justify">Există-n lume şi predicatori ai morţii; căci lumea-i plină de cei cărora trebuie să li se predice renunţarea la viaţă.</p>
               <p rend="justify">Pământu-i plin de oameni de prisos, iar viaţa este pervertită de cei ce n-au în lume nici un rost. Făgă-duindu-li-se „viaţa veşnică”, ar trebui să fie ispitiţi să părăsească viaţa-aceasta.</p>
               <p rend="justify">„Gălbejiţii”, aşa-s numiţi predicatorii morţii, iar uneori li se mai spune „Negrii”. Eu însă am să vi-i arăt nu numai sub culorile acestea.</p>
               <p rend="justify">Cei mai periculoşi sunt cei ce-ascund o bestie în ei şi care nu mai au de-ales decât între plăcere şi mortificare. Dar chiar şi voluptatea lor e tot mortificare.</p>
               <p rend="justify">Periculoşii-aceştia n-au ajuns măcar să fie oameni: ei pot să predice deci renunţarea la viaţă şi-apoi ei înşişi să dispară!</p>
               <p rend="justify">Există şi tuberculoşi ai sufletului: abia născuţi, ei şi încep să moară, avizi de-nvăţătură oboselii şi a renunţării.</p>
               <p rend="justify">Ei ar dori mai bucuroşi să fie morţi, iar noi ar trebui să-ncurajăm dorinţa lor! Să ne păzim a-i deştepta pe morţii-aceştia sau a răni aceste vii coşciuge!</p>
               <p rend="justify">Le e de-ajuns să întâlnească vreun bolnav sau vreun moşneag, sau vreun cadavru, că-ndată se pornesc să ţipe: „viaţa este dezminţită!”</p>
               <p rend="justify">Dar numai ei sunt dezminţiţi, şi ochii lor care nu văd decât un singur chip al existenţei.</p>
               <p rend="justify">Învăluiţi în grea melancolie şi ahtiaţi după mici accidente care-aduc moartea, ei stau întruna şi aşteaptă, scrâşnind mereu din dinţi.</p>
               <p rend="justify">Sau umblă-ntruna după dulciuri, batjocorindu-şi propriul infantilism: se-agaţă dârji de paiul existenţei lor şi rid de forţa care-i ţine agăţaţi.</p>
               <p rend="justify">Aşa grăieşte-nţelepciunea lor: „Smintit e cel ce ţine la viaţă, dar noi suntem smintiţi de felu-acesta! Iar asta e sminteala cea mai mare-a vieţii”! – „Viaţa-i numai suferinţă” – zic alţii, care nici măcar nu mint: siliţi-vă să renunţaţi voi la viaţă! Siliţi-vă să puneţi capăt unei vieţi ce nu e decât suferinţă!</p>
               <p rend="justify">Învăţătura ce v-o dă virtutea sună astfel: „Omoară-te tu însuţi! Scapă chiar tu de tine însuţi!” – „Plăcerea este un păcat – aşa zic unii dintre predicatorii morţii – să stăm cu toţii la o parte, fără-a mai zămisli copii!” „Să faci copii e greu – zic alţii – şi-apoi, de ce să faci copii? Nu zămislim decât nefericiţi!” Şi-aceştla sunt predicatori ai morţii.</p>
               <p rend="justify">„Este nevoie de compătimire – insistă alţii. Hai, luaţi-mi tot ce am! Luaţi-mi tot ce sunt! Astfel voi fi tot mai puţin legat de viaţă!”</p>
               <p rend="justify">De-ar fi cu-adevărat miloşi, ar face de nesuferit viaţa celor de lângă ei. Prin răutate – ar fi într-adevăr mai buni.</p>
               <p rend="justify">Dar ei doresc să scape de viaţă şi nu se sinchisesc că-i leagă şi mai mult de ea pe ceilalţi, cu lanţuri şi cu felurite daruri! -</p>
               <p rend="justify">Şi chiar şi voi, a căror viaţă e neliniştită şi muncă grea, nu sunteţi voi sătui de viaţă? Nu sunteţi gata voi să deveniţi predicatori ai morţii?</p>
               <p rend="justify">Şi voi toţi, cărora munca grea vă place şi tot ce-i repede, nou şi străin – voi doar cu greu vă suportaţi pe voi, iar zelul vostru-i evadare din voi înşivă, efort încrâncenat de-a vă uita.</p>
               <p rend="justify">De-aţi fi avut mai multă-ncredere în viaţă, voi n-aţi fi fost prizonierii momentului prezent. Dar nu aveţi destulă forţă-n voi ca să-aşteptaţi – nici chiar cât trebuie pentru trândăvie.</p>
               <p rend="justify">Din toate părţile răsună vocea celor ce predică moartea: şi-ntreg pământul este plin de cei cărora trebuie să li se predice moartea.</p>
               <p rend="justify">Sau „viaţa veşnică”: îmi e totuna, totul e să dispară cât mai repede.</p>
               <p rend="justify">Aşa grăit-a Zarathustra.</p>
               <p rend="justify">Nu vrem să fim cruţaţi de cei mai buni duşmani ai noştri, nici măcar de-aceia pe care-i îndrăgim din toată inima. Aşa că-ngăduiţi-mi să vă spun tot adevărul.</p>
               <p rend="justify">Voi, fraţi războinici! eu vă iubesc din toată inima, asemeni vouă sunt şi-am fost. Vă sunt de-asemeni cel mai bun duşman. Aşa că-ngăduiţi-mi să vă spun tot adevărul!</p>
               <p rend="justify">Eu vă cunosc invidia şi urile din suflet. Voi n-aveţi inima destul de mare, ca să nu ştiţi ce-s ura şi invidia. Atunci, aveţi măcar tăria de-a nu vă ruşina.</p>
               <p rend="justify">Iar dacă nu puteţi să fiţi sfinţi ai cunoaşterii, ră-mâneţi cel puţin ostaşi ce luptă pentru ea. Ei sunt tovarăşii de drum şi precursorii unei asemenea sfinţenii.</p>
               <p rend="justify">Văd mulţi soldaţi: aş vrea să văd şi mulţi războinici! Ceea ce poartă ei are un nume: „uni-formă”: măcar de n-ar fi uni-form tot ce se ascunde dedesubtul ei!</p>
               <p rend="justify">Aş vrea să fiţi dintre aceia ce caută mereu cu ochii un duşman – duşmanul vostru. Iar unii dintre voi cunosc chiar ura de la cea dintâi privire.</p>
               <p rend="justify">Căutaţi-vă mereu duşmanul, purtaţi neîncetat război pentru gândirea voastră! Dacă gândirea voastră ca-de-n luptă, să sune totuşi cântul de triumf al cinstei voastre!</p>
               <p rend="justify">Iubiţi deci pacea, ca mijloc pentru noi războaie: o pace scurtă-ntotdeauna e mai bună decât una lungă.</p>
               <p rend="justify">Nu vă îndemn la muncă, ci la luptă. Şi nu vă sfătuiesc să faceţi pace, ci să ieşiţi învingători. O luptă să vă fie munca, iar pacea o izbândă.</p>
               <p rend="justify">Da, poţi să stai în linişte, şi poţi să taci, dar numai dacă ai săgeţi şi arc: altfel te pierzi în flecăreli şi certuri. Izbânda fie pacea voastră!</p>
               <p rend="justify">Voi ziceţi că o cauză cinstită sfinţeşte chiar un război? Eu vă răspund că un război cinstit sfinţeşte orice cauză.</p>
               <p rend="justify">Războiul şi curajul au săvârşit mai multe fapte mari decât iubirea pentru-aproapele. Nu mila voastră, ci bravura voastră a adus salvarea celor din nenorocire.</p>
               <p rend="justify">Voi întrebaţi: „Ce este bine?” E bine să fii curajos. Lăsaţi deci fetişcanele să zică: „E bine să fii drăgălaş şi mişcător.”</p>
               <p rend="justify">Unii din jurul vostru vă acuză că n-aveţi inimă: dar voi aveţi o inimă adevărată, iar eu respect sfiala cordialităţii voastre. Vouă vă e ruşine de preaplinul vostru, iar altora de preagolul lor.</p>
               <p rend="justify">Sunteţi urâţi? Ei bine, fraţi ai mei, aveţi curaj! în-făşuraţi-vă-n sublim: aceasta-i mantia celor urâţi!</p>
               <p rend="justify">Când sufletul vi se măreşte, el devine arogant: iar în sublimul vostru se cuibăreşte răutatea. Vă ştiu prea bine.</p>
               <p rend="justify">În răutate se-ntâlneşte cel arogant cu cel slab. Dar nu fac casă bună împreună. Vă ştiu prea bine.</p>
               <p rend="justify">Ceea ce vă lipseşte sunt duşmanii pe care să-i urâţi, dar nu duşmani pe care să-i dispreţuiţi. Trebuie să fiţi mândri de duşmanii voştri: atunci triumfurile lor sunt şi triumfurile voastre.</p>
               <p rend="justify">Revolta – aceasta e nobleţea sclavilor. însă nobleţea voastră fie supunerea! Chiar şi porunca voastră să fie o supunere!</p>
               <p rend="justify">Pentru un bun războinic „trebuie” sună mai plăcut decât „eu vreau”. Chiar ceea ce iubiţi mai mult faceţi să pară că vi se comandă.</p>
               <p rend="justify">Iubirea voastră pentru viaţă fie iubire a celei mai de preţ speranţe-a voastre: speranţa voastră mai de preţ să fie suprema cugetare a vieţii!</p>
               <p rend="justify">Însă suprema voastră cugetare, lăsaţi-mă să v-o prescriu chiar eu; ea sună astfel: omul e ceva ce trebuie să fie depăşit.</p>
               <p rend="justify">Trăiţi deci o viaţă de supunere şi de război! Ce importanţă are cât de mult! Nici un războinic nu se vrea cruţat!</p>
               <p rend="justify">Eu nu vă cruţ, eu vă iubesc chiar din adâncul inimii, o, fraţi ai mei întru război! -</p>
               <p rend="justify">Aşa grăit-a Zarathustra.</p>
               <p rend="justify">Aiurea, undeva, există încă turme şi popoare, dar nu la noi, o, fraţi ai mei: la noi există state.</p>
               <p rend="justify">Stat? Ce e statul? Ei bine, ciuliţi acum urechile, căci am să vă vorbesc acuma despre moartea popoarelor.</p>
               <p rend="justify">Statul e cel mai rece dintre toţi monştrii reci. E rece chiar când minte; şi iată ce minciună poartă el pe buze: „Eu, statul, sunt poporul.”</p>
               <p rend="justify">E o minciună! Cei ce-au format popoarele sunt creatorii: ei sunt cei care-au fluturat deasupra lor un crez şi o iubire; în felu-acesta au slujit ei viaţa.</p>
               <p rend="justify">Însă distrugătorii au întins capcane mulţimilor şi le-au dat numele de state; ei au atârnat deasupra lor o sabie şi-o sută de pofte.</p>
               <p rend="justify">Iar dacă mai există vreun popor, acesta nu-nţelege ce e statul şi îl urăşte ca pe-o piază rea, ca pe-un păcat jignind moravurile şi dreptatea.</p>
               <p rend="justify">Vă dau un singur semn: orice popor vorbeşte-o limbă-a sa, în ce priveşte binele şi răul, neînţeleasă de vecinul său. El şi-o creează numai pentru sine, privind moravurile şi dreptatea.</p>
               <p rend="justify">Doar statul minte-n orice limbă a binelui şi răului; şi limba lui este minciună – şi tot ce are este obţinut prin furt.</p>
               <p rend="justify">Fals este totu-n el: el muşcă cu dinţi furaţi, apucătorul! Chiar măruntaiele din el sunt false.</p>
               <p rend="justify">Limbă confuză-a binelui şi răului: acesta-i semnul ce vi-l dau, ca semn al statului. De fapt, el este semnul vrerii de-a muri! De fapt, e semn pentru predicatorii morţii!</p>
               <p rend="justify">În lume se nasc prea mulţi oameni: statu-a fost născocit să fie pus în slujba celor de prisos.</p>
               <p rend="justify">Uitaţi-vă cum îi atrage pe toţi aceştia! Cum îi înghite, cum îi mestecă şi cum îi rumegă!</p>
               <p rend="justify">„Nimeni pe lume nu-i mai mare decât mine: sunt degetul poruncitor al Domnului” – în felu-acesta rage monstrul. Şi nu numai cei clăpăugi şi cei miopi înge-nunchează-n faţa lui!</p>
               <p rend="justify">Vai, chiar şi-n voi, suflete mari, îşi murmură el ne-grele-i minciuni! Vai, cum îi ghiceşte el pe cei preadar-nici, ce-atât de bucuros se risipesc!</p>
               <p rend="justify">Chiar şi pe voi, da! vă ghiceşte el, învingători ai Dumnezeului de altădată! Voi sunteţi obosiţi de-atâta luptă şi-acum vă puneţi osteneala în slujba idolului nou!</p>
               <p rend="justify">Acesta vrea să se-nconjoare cu eroi şi oameni de onoare, noul idol! Ah, cum îi place să se-ncălzească la soarele bunei credinţe – acestui monstru rece!</p>
               <p rend="justify">El vă va da de toate, dacă-l veţi adora, idolul nou: cu preţu-acesta cumpără el strălucirea virtuţii voastre şi privirea din ochii voştri mândri.</p>
               <p rend="justify">Momeală vă doreşte el, pentru cei mulţi! Da, el a inventat o maşină infernală, un cal al morţii, ce sună din harnaşamentul unor cereşti onoruri!</p>
               <p rend="justify">Da, el a inventat o moarte pentru mulţi, care se laudă că-ar fi viaţă; într-adevăr, e un serviciu minunat pentru predicatorii morţii!</p>
               <p rend="justify">Statul e locul unde toţi sunt otrăviţi, şi buni şi răi; statul e locul unde toţi se pierd, şi buni şi răi; statul e locul unde lenta sinucidere a tuturor se numeşte „viaţă”.</p>
               <p rend="justify">Uitaţi-vă la oamenii aceştia de prisos! Ei fură opera inventatorilor, comoara celor înţelepţi: „cultură” îi zic ei acestui furt – şi totul se transformă-n mina lor în maladie şi plictis!</p>
               <p rend="justify">Uitaţi-vă la oamenii aceştia de prisos! Tot timpul sunt bolnavi, îşi varsă fierea-n ceea ce numesc jurnale. Se devorează între ei, dar nu apucă să se mistuie.</p>
               <p rend="justify">Uitaţi-vă la oamenii aceştia de prisos! Adună bogăţii şi-ajung prin ele mai săraci. Râvnesc puterea, şi-ntâi de toate pârghiile ei, bani cu duiumul – aceşti neputincioşi!</p>
               <p rend="justify">Priviţi-i cum se caţără aceste sprintene maimuţe! Se-agaţă toţi, unii de alţii, şi cad cu toţii în noroi şi în abis.</p>
               <p rend="justify">Râvnesc cu toţii tronul: aceasta este nebunia lor – de parcă fericirea-ar sta pe tron! Adeseori pe tron sade noroiul şi-adesea chiar şi tronul e-n noroi.</p>
               <p rend="justify">Nebuni îmi par cu toţii, maimuţe agăţându-se una de alta în delir. Urât îmi pare că miroase idolul lor, monstrul cel rece: ei, idolatrii-aceştia, toţi miros urât.</p>
               <p rend="justify">O, fraţi ai mei, vreţi voi să vă sufoce duhoarea poftelor şi gâtlejurilor lor? Mai bine spargeţi geamurile şi săriţi afară!</p>
               <p rend="justify">Feriţi-vă de răsuflarea lor cumplită! Şi ocoliţi idolatria acestor oameni de prisos!</p>
               <p rend="justify">Feriţi-vă de răsuflarea lor cumplită! Fugiţi de fumul acestor jertfe omeneşti.</p>
               <p rend="justify">Mai sunt suflete mari ce încă trăiesc libere pe lume. Mai sunt destule locuri libere unde cei singuri sau pereche pot să respire suflarea mării liniştite.</p>
               <p rend="justify">Mai sunt suflete mari ce duc o viaţă liberă. Da, cu cât posezi mai puţin, cu-atâta mai puţin eşti posedat: mărită fie mica sărăcie!</p>
               <p rend="justify">Acolo, unde statul se sfârşeşte, abia acolo-ncepe omul care nu e de prisos: acolo-ncepe cântecul necesităţii, arie unică şi de ne-nlocuit.</p>
               <p rend="justify">Acolo, unde statul se sfârşeşte – uitaţi-vă acolo, fraţi ai mei! Nu desluşiţi voi curcubeul şi punţile care conduc spre Supraom? -</p>
               <p rend="justify">Aşa grăit-a Zarathustra.</p>
               <p rend="justify">Prietene, refugiază-te-n singurătate! Văd că eşti asurzit de larma oamenilor mari şi-mpuns de acele celor mărunţi.</p>
               <p rend="justify">Grave păduri şi stânci ştiu să te-nconjure cu linişte. Fii iar asemenea copacului ce-ţi este drag, cu ramuri-le-ntinse: tăcut şi parcă ascultând se-nalţă el deasupra mării.</p>
               <p rend="justify">Unde singurătatea încetează, începe piaţa; iar un-de-ncepe piaţa, acolo-ncep şi larma marilor comedianţi şl bâzâitul muştelor otrăvitoare.</p>
               <p rend="justify">Cele mai bune lucruri de pe lume nu-s încă preţuite, cât timp nu-s bine prezentate: pe-asemenea prezentatori poporul îi numeşte oameni mari.</p>
               <p rend="justify">Puţin pricep mulţimile din ceea ce e mare: din omul creator adică. în schimb au ochi pentru prezentatori şi pentru-actorii cauzelor mari.</p>
               <p rend="justify">Lumea se-nvârte-n jurul creatorilor de noi valori: rotire invizibilă. Dar împrejuru-actorilor se-nvârt mulţimile şi faima: aşa e „mersul lucrurilor”.</p>
               <p rend="justify">Actorul are spirit, dar spirit cu prea puţină conştiinţă. El crede-ntotdeauna în ceea ce sporeşte cel mai mult credinţa – credinţa-n sinel.</p>
               <p rend="justify">Mâine el va avea altă credinţă, poimâine alta. El prinde totul repede şi are stări de suflet schimbătoare.</p>
               <p rend="justify">A  răsturna – înseamnă pentru el a demonstra. A-nnebuni pe cineva – el socoteşte-aceasta a convinge. Iar sângele e pentru el temeiul cel mai bun din toate.</p>
               <p rend="justify">Un adevăr, prins doar de urechea cea mai delicată, el îl numeşte minciună şi neant. De fapt, el crede doar în Dumnezeii care stârnesc o mare larmă-n lume!</p>
               <p rend="justify">E plină piaţa de bufoni solemni, iar gloata-şi laudă oamenii mari: aceştia sunt în ochii ei stăpânii ceasului de faţă.</p>
               <p rend="justify">Dar ceasul îi grăbeşte; de-aceea şi ei te grăbesc la rândul lor. Chiar şi din partea ta, ei vor un Da sau un Nu. E vai de tine, dacă vrei să fii nici Pentru şi nici Contra.</p>
               <p rend="justify">Să nu-i invidiezi tu, iubitor al adevărului, pe-aceşti fanatici şi nerăbdători! Căci încă niciodată adevărul n-a stat în mâinile celor fanatici.</p>
               <p rend="justify">Din cauza acestor impulsivi, întoarce-te în adăpostul tău: doar în piaţă ţi se cere un Da? sau un Nu?</p>
               <p rend="justify">Încet e traiul tuturor fântânilor adânci: trebuie să-aştepte timp îndelungat, până să ştie ce a căzut în adânci-mea lor.</p>
               <p rend="justify">Tot ce e mare se fereşte de piaţă şi de faimă; departe de piaţă şi de faimă au locuit întotdeauna inventatorii noilor valori.</p>
               <p rend="justify">Prietene, refugiază-te-n singurătatea ta: te văd împuns de muşte-otrăvitoare! Refugiază-te acolo unde bate vântul cel aspru şi puternic.</p>
               <p rend="justify">Refugiază-te-n singurătatea ta! Prea ai trăit aproape de cei mărunţi şi mizerabili. Să fugi de invizibila lor răzbunare! Căci ei te-aşteaptă numai ca să se răzbune.</p>
               <p rend="justify">Să nu mai ridici braţul împotriva lor! Ei sunt nenumăraţi, destinul tău nu este să devii apărător de muşte.</p>
               <p rend="justify">Nenumăraţi sunt aceşti mizerabili şi mărunţi; şi s-au văzut atâtea mândre edificii căzând, sub buruieni şi stropi de ploaie, în ruină.</p>
               <p rend="justify">Tu nu eşti piatră, însă eşti deja străpuns de numeroase picături. Sfărmat şi făcut ţăndări ai să fii încă de multe picături.</p>
               <p rend="justify">Te văd: eşti iritat de muşte-otrăvitoare; te văd: în mii de locuri sângerezi; însă mândria ta nu vrea nici să se-nfurie măcar.</p>
               <p rend="justify">Ei îţi vor sângele-n deplină inocenţă, cer sânge sufletele lor livide – şi te înţeapă în deplină inocenţă.</p>
               <p rend="justify">Dar tu, Adâncă Inimă, tu chiar din răni uşoare suferi prea puternic; acestea nu apucă să se-nchidă, că-ace-iaşi viermi otrăvitori te năpădesc.</p>
               <p rend="justify">Eşti mult prea mândru să stârpeşti atare pofticioşi, însă fereşte-te să nu fi osândit să duci în spate nedreptatea lor cea veninoasă.</p>
               <p rend="justify">Ei zumzăie-mprejurul tău cu laudele lor: obrăznicie sunt aceste laude. Ei se doresc cât mai aproape de sân-gele şi pielea ta.</p>
               <p rend="justify">Te măgulesc ca pe un zeu sau diavol; scheaună-n faţa ta ca-n faţa unui zeu sau diavol. Ei şi?! Linguşitori şi schelălăitori, atâta sunt; nimic mai mult.</p>
               <p rend="justify">Adeseori se prefac binevoitori cu tine. însă aceasta-a fost întotdeauna deşteptăciunea celor laşi. Da, laşii sunt deştepţi!</p>
               <p rend="justify">Sufletul lor cel mărginit se preocupă mult de tine – îi pui neîncetat pe gânduri! Iar cel care te pune mult pe gânduri devine îngrijorător.</p>
               <p rend="justify">Ei te condamnă pentru tot ce e virtute-n tine. îţi iartă, sinceri, din adâncul inimii, numai greşeala.</p>
               <p rend="justify">Tu, pentru că eşti blând şi ai simţul dreptăţii, îţi zici: „Nevinovaţi sunt ei, pentru meschinăria lor.” însă sufletul lor cel mărginit gândeşte: „Tot ce e mare e vinovăţie.”</p>
               <p rend="justify">Când tu eşti îngăduitor cu ei, ei cred că tu-i dispre-ţuieşti; şi toate binefacerile ţi le răsplătesc cu răutăţi ascunse.</p>
               <p rend="justify">Orgoliul tău cel taciturn nu e nicicând pe placul lor; şi tare se mai bucură, când câteodată ai destulă modestie ca să te-arăţi şi vanitos.</p>
               <p rend="justify">Ceea ce recunoaştem într-un om, sporim în el. încât păzeşte-te de mărunţeii-aceştia!</p>
               <p rend="justify">Ei toţi se simt mărunţi în faţa ta şi ca un jar micimea lor mocneşte-ntr-o răzbunare-ascunsă.</p>
               <p rend="justify">N-ai observat adeseori cum amuţesc, când te apropii, cum toată forţa lor îi părăseşte, ca fumul unui foc care se stinge?</p>
               <p rend="justify">Amice, tu eşti conştiinţa rea a semenului tău, care se-arată-a fi nedemn de tine. De-aceea te urăşte şi bucuros ţi-ar suge sângele.</p>
               <p rend="justify">Semenii tăi vor fi mereu doar muşte-otrăvitoare; şi tot ce-n tine este mare, tot mai otrăvitori are să-i facă şi mai asemenea cu muştele.</p>
               <p rend="justify">Refugiază-te, prietene, în singurătatea ta, acolo unde suflă-un aspru şi puternic vânt! Destinul tău nu este acela de-a deveni apărător de muşte. -</p>
               <p rend="justify">Aşa grăit-a Zarathustra.</p>
               <p rend="justify">Iubesc pădurea. în oraşe se trăieşte rău: prea mişună fiinţe în călduri.</p>
               <p rend="justify">Nu e oare mai bine să nimereşti în drumul unui ucigaş decât în visul unei femeiuşte în călduri?</p>
               <p rend="justify">Uitaţi-vă doar la bărbaţii-aceştia: privirea lor declară că tot ce-i mai plăcut pe lume e să se culce cu-o femeie.</p>
               <p rend="justify">Mocirlă-i prundul sufletului lor; şi vai de ei, dacă mo-cirla-aceasta are spirit!</p>
               <p rend="justify">Măcar de-aţi fi-animale desăvârşite! Dar animalul e nevinovat.</p>
               <p rend="justify">Să vă dau oare sfatul de-a vă ucide simţurile? Vă-ndemn la nevinovăţia simţurilor.</p>
               <p rend="justify">Să vă dau oare sfatul castităţii? La unii castitatea e virtute, la cei mai mulţi e însă viciu.</p>
               <p rend="justify">Aceştia poate că se stăpânesc; însă căţeaua senzualităţii lor trage cu ochiul, pofticioasă, din fiecare faptă a lor.</p>
               <p rend="justify">Până pe culmile virtuţii lor şi până-n gerul spiritului lor îi urmăreşte-această fiară şi neastâmpărul din ea.</p>
               <p rend="justify">Cu câtă cuviinţă ştie căţeaua senzualităţii să cerşească un dram de spirit, când i se refuză bucata ei de carne.</p>
               <p rend="justify">Nu vă plac vouă tragediile şi tot ceea ce frânge inima? Eu însă n-am încredere-n căţeaua voastră.</p>
               <p rend="justify">Voi aveţi ochii mult prea cruzi şi vă uitaţi prea pofticios la cei ce suferă. Senzualitatea voastră oare nu s-a deghizat şi se numeşte-acuma milă?</p>
               <p rend="justify">Şi v-aş propune şi această comparaţie: nu sunt puţini cei care, vrând să-alunge diavolii din ei, s-au preschimbat în porci ei înşişi.</p>
               <p rend="justify">Celui împovărat de castitate nu i se recomandă castitatea: anume ca să nu-i devină drum spre iad – adică spre mocirlă şi văpaia sufletului.</p>
               <p rend="justify">Găsiţi că vă vorbesc de lucruri cam murdare? Aceasta nu e răul cel mai mare.</p>
               <p rend="justify">Nu când un adevăr este murdar, ci când e searbăd, atunci celui care-l cunoaşte i se face scârbă de el.</p>
               <p rend="justify">Fără-ndoială, există oameni căşti din fire: inima lor e blândă, ei rid mai bucuros şi mai cu poftă decât voi.</p>
               <p rend="justify">Ei rid, chiar şi pe seama castităţii şi-ntreabă: „Ce e castitatea?</p>
               <p rend="justify">Nu-i oare castitatea-o nebunie? Dar nebunia-aceas-ta a venit ea către noi, şi nu noi către ea.</p>
               <p rend="justify">I-am oferit acestui oaspete-adăpost în inimă: acum el locuieşte-n noi – poate să rămână, cât îi este voia!”</p>
               <p rend="justify">Aşa grăit-a Zarathustra.</p>
               <p rend="justify">„întotdeauna Ungă mine e cineva în plus” – aşa gândeşte singuraticul. „Mereu unu ori unu – aceasta, la nesfârşit, face doi!”</p>
               <p rend="justify">Eu şi cu Mine purtăm o discuţie aprinsâ-ntotdeau-na: cum ar fi lucru-acesta suportabil, dacă ri-ar exista un prieten?</p>
               <p rend="justify">Pentru cel singuratic, prietenul este întotdeauna cel de-al treilea; al treilea este dopul cel de plută, ce-mpie-dică discuţia celor doi să se scufunde în adânc.</p>
               <p rend="justify">Ah, există prea multe adâncuri pentru cei singuratici. De-aceea duc ei doru-atât de mult după-un prieten şi după înălţimea lui.</p>
               <p rend="justify">Credinţa noastră-n altul trădează ceea ce ne-ar plăcea să credem despre noi înşine. Iar dorul nostru de-a avea un prieten ne trădează.</p>
               <p rend="justify">Adeseori prin dragoste dorim să depăşim invidia şi atâta tot. Şi-adeseori ataci şi-ţi faci duşmani, doar din dorinţa de-a ascunde că eşti vulnerabil.</p>
               <p rend="justify">„Fii cel puţin duşmanul meu!” aşa grăieşte respec-tu-adevărat, ce nu-ndrăzneşte să solicite prietenia.</p>
               <p rend="justify">Un bun prieten trebuie să lupţi ca să-l obţii; iar ca să lupţi, trebuie să poţi să fii duşman.</p>
               <p rend="justify">În orice prieten, trebuie să onorezi şi un duşman. Poţi tu să-i stai foarte aproape prietenului tău, fără a-i ţine partea?</p>
               <p rend="justify">Într-un prieten trebuie să ai pe cel mai bun duşman al tău. Şi-atunci vei fi inimii lui cel mai aproape, când i te vei împotrivi.</p>
               <p rend="justify">Nu vrei să-apari mascat în faţa prietenului tău? Vrei să-ţi cinsteşti prietenul, înfăţişându-i-te-aşa cum eşti? El o să te dea dracului, drept mulţumire!</p>
               <p rend="justify">Cel care nu are nimic de-ascuns jigneşte: de-aceea aveţi dreptate să vă temeţi de goliciune! Da, dacă aţi fi zei, aţi avea dreptul să vă ruşinaţi de haina voastră!</p>
               <p rend="justify">Pentru prieten niciodată n-o să fii destul de-mpo-dobit; căci trebuie să-i fii săgeată şi râvnă către Supraom.</p>
               <p rend="justify">Văzutu-ţi-ai prietenul dormind – ca să-l cunoşti, aşa precum arată? Care e faţa prietenului tău de obicei? E propria ta faţă, într-o oglindă imperfectă, grosolană.</p>
               <p rend="justify">Văzutu-ţi-ai prietenul dormind? Şi nu te-ai speriat, văzându-l cum arată? Prietene, omul este ceva ce trebuie depăşit.</p>
               <p rend="justify">Prietenul trebuie să fie un maestru în arta de-a ghici şi de-a tăcea: fereşte-te să vrei să vezi chiar totul. Visul tău trebuie să-ţi dezvăluie ce face prietenul tău când veghează.</p>
               <p rend="justify">Să-ţi fie mila pricepută la ghicit, ca mai întâi să ştii dacă prietenul iţi cere milă. Poate iubeşte-n tine ochiul indiferent, privirea în eternitate.</p>
               <p rend="justify">Să fie mila ta pentru prieten ascunsă sub o coajă aspră, încât să-ţi crape dinţii-n ea. Abia în felu-acesta o să aibă fineţe şi dulceaţă.</p>
               <p rend="justify">Prietenului tău îi eşti tu aer pur şi-nsingurare, pâine şi leac? Unii nu-şi pot sfărâma cătuşa proprie, totuşi şi-au eliberat prietenul.</p>
               <p rend="justify">Eşti tu un sclav? Nu poţi să fii prieten. Eşti un tiran? Nu poţi să ai prieteni.</p>
               <p rend="justify">Mult prea mult timp într-o femeie erau ascunşi un sclav şi un tiran. Iată de ce femeia nu-i în stare să fie prietenă: ea nu cunoaşte decât dragostea.</p>
               <p rend="justify">În dragostea femeii se ascunde nedreptate şi-orbi-re-mpotriva a tot ce nu iubeşte ea. Şi chiar şi-n dragostea cea ştiutoare a femeii se află-ntotdeauna, alături de lumină, surpriză, fulger şi-ntuneric.</p>
               <p rend="justify">Femeia nu-i încă în stare să fie prietenă: pisici şi păsări sunt întotdeauna femeile. Sau, cel mult, vaci.</p>
               <p rend="justify">Femeia nu-i încă în stare să fie prietenă. Dar spu-neţi-mi, bărbaţilor, care din voi e-n stare de prietenie?</p>
               <p rend="justify">O, mare-i sărăcia voastră, bărbaţilor! Dar şi zgârce-nia de suflet Tot ce daţi voi prietenului vostru eu sunt dispus să dau oricărui inamic al meu şi n-am să fiu în felu-acesta cu nimica mai sărac.</p>
               <p rend="justify">Există camaraderie; de-ar exista prietenia!</p>
               <p rend="justify">Aşa grăit-a Zarathustra.</p>
               <p rend="justify">Da, multe ţări văzut-a Zarathustra, şi multe neamuri: aşa descoperi el binele şi răul multor popoare. Mai mare forţă decât binele şi răul niciunde n-a găsit el pe pământ.</p>
               <p rend="justify">Nici un popor nu poate să trăiască, fără să-nveţe preţul lucrurilor; iar dacă vrea să dăinuie, el n-are voie să dea preţ nici unui lucru, urmând măsurile vecinului.</p>
               <p rend="justify">Există multe lucruri pe care un popor le socoteşte bune, dar care altuia îi sunt de râs şi de ruşine: iată ce am aflat. Am aflat multe lucruri, apreciate-aici ca rele, iar dincolo ţinute-n purpura onorurilor.</p>
               <p rend="justify">Nicicând nu se-nţelege un vecin cu altul; adeseori se minunează de răutatea şi sminteala celuilalt.</p>
               <p rend="justify">O tablă a bunurilor spânzură deasupra fiecărui neam. Iat-o, e tabla depăşirilor de sine însuşi; iat-o, e vocea voinţei sale de putere.</p>
               <p rend="justify">E demn de laudă ceea ce i se pare greu; numeşte bun tot ceea ce e dificil şi necesar; iar ceea ce-l ridică din mizerie, tot ce-i mai rar, tot ce-i mai greu – e preţuit ca sacru.</p>
               <p rend="justify">Ceea ce-aduce dominaţie, victorie şi strălucire, stâr-nind vecinului teroare şi invidie: iată ce i se pare apogeul, miezul, măsura, sensul tuturor lucrurilor.</p>
               <p rend="justify">Într-adevăr, o frate-al meu, îndată ce ai să cunoşti nevoile şi ţara, şi cerul, şi vecinii unui neam, ai să ghiceşti prea bine şi legea depăşirilor de sine şi pentru ce-a ales cutare cale spre-a-şi împlini speranţele.</p>
               <p rend="justify">„Mereu în toate trebuie să fii întâiul şi să-i întreci pe ceilalţi; sufletul tău gelos să nu iubească pe nimeni, în afara prietenului tău” – iată ce-nfiora simţirea unui grec: acesta era drumul său spre măreţie.</p>
               <p rend="justify">„A spune adevărul şi-a mânui cu-ndemânare arcul şi săgeţile” – iată ce socotea şi însemnat şi anevoios poporul ce mi-a dat numele. – un nume ce-mi este totodată însemnat şi-anevoios.</p>
               <p rend="justify">„Cinsteşte-i pe tatăl şi pe mama ta, făcându-le pe voie din adâncul fiinţei tale”: această tablă a depăşirilor de sine atârna deasupra unui alt popor, ce l-a făcut puternic şi etern.</p>
               <p rend="justify">„Să ai credinţă, şi din credinţă să vrei să-ţi dărui cinstea ta şi sângele chiar unei cauze rele şi primejdioase”: aşa a învăţat să se domine-un alt popor, şi dominându-se s-a simţit greu de-nfăptuirea unor mari speranţe.</p>
               <p rend="justify">Într-adevăr, chiar oamenii şi-au dat măsura a ceea ce e bine şi ceea ce e rău. într-adevăr, aceasta n-au luat-o, nici n-au găsit-o şi nici nu le-a venit asemeni unei voci din cer.</p>
               <p rend="justify">Doar omul a dat valoare lucrurilor, spre-a se susţine – el a dat lucrurilor noima lor, o noimă omenească! De-aceea i se spune „om”, adică cel ce preţuieşte.</p>
               <p rend="justify">A preţui înseamnă a crea: luaţi aminte, creatorilor! Căci preţuirea însăşi este tezaur şi bijuterie.</p>
               <p rend="justify">Din preţuire doar se naşte o valoare: iar fără preţuire, nuca existenţei ar fi seacă. Luaţi aminte, creatorilor!</p>
               <p rend="justify">Schimbarea valorilor înseamnă schimbarea creatorilor. Căci cel ce trebuie să fie creator mereu distruge, întâi popoarele şi-au creat valori şi-abia pe urmă indivizii; da, individul însuşi e cea mai nouă creaţiune. Popoarele şi-au atârnat cândva deasupra lor o tablă a valorilor. Iubirea care vrea să stăpânească şi iubirea care vrea să se supună au conceput acele table împreună.</p>
               <p rend="justify">Mai vechi e gustul turmei, ca gustul de-a fi Eu: şi câtă vreme buna conştiinţă aparţine turmei, doar reaua conştiinţă zice: Eu.</p>
               <p rend="justify">Într-adevăr, Eul cel viclean, cel fără de iubire, care-n folosul celor mulţi îşi caută folosul său, acesta nu stă la-nceputul turmei, ci la sfârşitul ei.</p>
               <p rend="justify">Întotdeauna cei care au iubit şi cei care au creat au fost izvorul binelui şi răului. Văpaie a iubirii arde-n numele tuturor virtuţilor şi pară a mâniei.</p>
               <p rend="justify">Da, multe ţări văzut-a Zarathustra şi multe neamuri; dar nicăieri în lume Zarathustra n-a găsit forţă mai uriaşă decât lucrarea celor ce iubesc: „bine” şi „rău” e numele ce-l poartă.</p>
               <p rend="justify">Într-adevăr, e monstruoasă forţa acestei laude şi mustrări. Spuneţi-mi, fraţi ai mei, cine-ar putea s-o-nfringă? Spuneţi-mi, cine să pună-n lanţ această fiară cu o mie de capete?</p>
               <p rend="justify">Au existat până acum o mie de scopuri, căci au existat o mie de popoare. Doar lanţul pe cele-o mie de capete lipseşte, lipseşte încă un singur scop. Umanitatea n-are încă scop.</p>
               <p rend="justify">Dar spuneţi-mi, voi, fraţi ai mei: dacă umanităţii îi lipseşte scopul, nu-nseamnă oare că ea însăşi nu există încă? -</p>
               <p rend="justify">Aşa grăit-a Zarathustra.</p>
               <p rend="justify">Voi vă-arătaţi prevenitori cu-aproapele şi-o spuneţi în cuvinte minunate. Dar eu vă zic: iubirea voastră de aproapele este iubirea rea pentru voi înşivă.</p>
               <p rend="justify">Fugind spre-aproapele, fugiţi din faţa voastră înşivă şi-aţi vrea să faceţi din aceasta o virtute; dar eu văd limpede ce se ascunde în altruismul vostru.</p>
               <p rend="justify">Tu este mult mai vechi ca Eu; Tu e ţinut drept lucru sacru. Eu încă nu. De-aceea oamenii se îmbulzesc spre-aproapele.</p>
               <p rend="justify">Vă predic eu iubirea pentru-aproapele? Nu, mai cu-rând v-aş îndemna la fuga de-aproapele şi la dragostea de cel mai-de-departe!</p>
               <p rend="justify">O, mai presus decât iubirea de aproapele este iubirea pentru cel mai-de-departe şi pentru cel din viitor; iar mai presus decât iubirea pentru oameni socot iubirea pentru lucruri şi fantome.</p>
               <p rend="justify">Frate al meu, fantoma aceasta, care te precede, e mai frumoasă decât tine; de ce nu-i dărui oasele şi carnea ta? Dar tu te temi de ea şi-o iei la goană spre aproapele tău.</p>
               <p rend="justify">Nici pe voi înşivă voi nu vă suportaţi şi nici nu vă iubiţi de-ajuns; de-aceea vreţi prin dragoste să-l ispitiţi pe-aproapele şi să vă făliţi cu greşeala lui.</p>
               <p rend="justify">Aproapele şi toţi vecinii lui aş vrea să vă devină toţi nesuferiţi; atunci într-adevăr aţi fi siliţi să scoateţi din voi înşivă pe-adevăratul vostru prieten cu inimă nemăsurată.</p>
               <p rend="justify">Voi vă chemaţi un martor, când vreţi să ziceţi bine despre voi; iar după ce l-aţi ispitit cum să gândească bine despre voi, voi înşivă gândiţi bine despre voi.</p>
               <p rend="justify">Nu minte doar acela care vorbeşte împotriva ştiinţei sale, ci mai ales acela care vorbeşte împotriva neşti-inţei sale. Iar voi vorbiţi despre voi înşivă în felul-aces-ta zilnic, minţindu-vă pe voi şi-aproapele.</p>
               <p rend="justify">Aşa grăieşte bufonul: „Relaţia cu oamenii corupe caracterul şi mai cu seamă când acesta îţi lipseşte.”</p>
               <p rend="justify">Unul se duce spre aproapele, căutându-se pe sine însuşi, iar altul, pentru că doreşte să se piardă pe sine însuşi. Reaua iubire de voi înşivă face-o-nchisoare din singurătatea voastră.</p>
               <p rend="justify">Cei ce plătesc pentru iubirea voastră de-aproapele sunt cei mai-de-departe; şi-ndată ce voi v-adunaţi cinci la un loc, întotdeauna trebuie un al şaselea să moară.</p>
               <p rend="justify">Nici sărbătorile eu nu vi le iubesc: în ele am aflat prea mulţi comedianţi, iar spectatorii înşişi se comportă adesea asemenea comedianţilor.</p>
               <p rend="justify">Eu nu vă recomand pe-aproapele, ci pe prieten. Prietenul vă fie sărbătoare a pământului şi sentiment al Supraomului.</p>
               <p rend="justify">Vă recomand prietenul şi inima lui supraabundentă. Dar să-nţelegeţi că trebuie să fiţi burete, spre-a fi iubiţi de inimi supraabundente.</p>
               <p rend="justify">Vă recomand prietenul ce poartă-n sine-o lume-n-treagă, potir de binefaceri – prietenul care creează, cel care-n orice clipă poate dărui o lume împlinită.</p>
               <p rend="justify">Şi-aşa cum lumea se desfăşură-naintea lui, ea i se-nfăşură-n inele iarăşi, ca devenire-a binelui prin rău, ca devenire-a scopurilor din hazard.</p>
               <p rend="justify">Cauză-a tot ce te frământă azi să-ţi fie viitorul şi ceea ce e cel mai depărtat: în cel ce ţi-e prieten pe Supraom, ca propria ta cauză, să iubeşti.</p>
               <p rend="justify">O, fraţi ai mei, nu la dragostea de-aproapele vă sfătuiesc, ci la dragostea de cel mai-de-departe.</p>
               <p rend="justify">Aşa grăit-a Zarathustra.</p>
               <p rend="justify">Vrei tu, o, frate-al meu, s-alegi singurătatea? Sau vrei să-ţi afli calea spre tine însuţi? Mai zăboveşte-o clipă şi mă-ascultă.</p>
               <p rend="justify">„Cel care caută uşor se pierde. Orice singurătate e o vină”, aşa grăieşte turma. Iar tu de multă vreme ţii de turmă.</p>
               <p rend="justify">Şi încă multă vreme vocea turmei va răsuna în tine. Iar când vei vrea să zici: „Eu nu mai am aceeaşi conştiinţă ca a voastră” va fi un plâns şi o durere.</p>
               <p rend="justify">Uite, durerea-aceasta însăşi se naşte încă din aceeaşi conştiinţă: şi cel din urmă licăr al acestei conştiinţe luceşte încă în mâhnirea ta.</p>
               <p rend="justify">Vrei însă tu să mergi pe calea mâhnirii tale, care e calea înspre tine însuţi? Atunci arată-mi cu ce drept şi cu ce forţă?</p>
               <p rend="justify">Eşti tu o nouă forţă şi-un nou drept? O primă pu-nere-n mişcare? O roată ce se-nvârte prin ea însăşi? Poţi tu supune chiar şi stelele, spre-a se roti-mprejurul tău?</p>
               <p rend="justify">Ah, există-atât de multă lăcomie de-nălţimi! Există-atâtea spasme-ale ambiţioşilor! Arată-mi că nu eşti lacom, nici ambiţios!</p>
               <p rend="justify">Ah, există-atât de multe gânduri mari, care nu fac nimic mai mult ca nişte foaie: se umflă, sporindu-şi golul dinlăuntru.</p>
               <p rend="justify">Zici că eşti liber? Vreau să-ascult gândirea ta stă-pânitoare şi nicidecum să aflu din ce jug te-ai liberat.</p>
               <p rend="justify">Eşti dintre cei care au dreptul să scape de-orice jug? Există mulţi ce şi-au pierdut ultima vrednicie, când au 3 scăpat de servitute.</p>
               <p rend="justify">Liber, faţă de ce? Aceasta pe Zarathustra nu-l interesează! Dar ochiul tău să mă anunţe răspicat: liber, pentru ce scop?</p>
               <p rend="justify">Eşti tu în stare singur să-ţi prescrii şi binele şi răul, iar vrerea ta să-ţi spânzure deasupra ca o lege? Eşti tu ţ în stare să fii jude şi răzbunător al legii tale proprii? îngrozitoare e înfăţişarea de unul singur cu judele şi cu răzbunătorul legii proprii. Aşa se vede-un astru aruncat în golul spaţiului şi-n răsuflarea îngheţată a singurătăţii.</p>
               <p rend="justify">Tu, unul, tot mai suferi pentru cei mulţi: azi tot mai ai curaju-ntreg, toate speranţele.</p>
               <p rend="justify">Dar într-o zi singurătatea te va obosi, orgoliul tău o să se frângă într-o zi şi va scrâşni din dinţi curajul tău. în ziua-aceea, vei striga: „Sunt singur!”</p>
               <p rend="justify">Da, într-o zi grandoarea ta va fi departe, pe când nimicnicia ta mult prea aproape; chiar ce-i sublim în tine te va înspăimânta ca o fantomă. în ziua-aceea vei striga: „Totul e fals!”</p>
               <p rend="justify">Există sentimente care vor să-l ucidă pe cel singuratic; dacă nu reuşesc sunt sortite ele însele să moară! Eşti însă tu în stare să ucizi?</p>
               <p rend="justify">Frate al meu, ai cunoscut oare cuvântul „dispreţ”? Sau suferinţa dreptăţii tale: aceea de-a fi drept cu cei ce te dispreţuiesc?</p>
               <p rend="justify">Tu i-ai silit pe mulţi să-şi schimbe părerea despre tine; iar ei îţi reproşează cu asprime-aceasta. Tu te-ai apropiat de ei, dar ţi-ai continuat cărarea: ei n-or să-ţi ierte aceasta niciodată.</p>
               <p rend="justify">Tu-i depăşeşti; însă cu cât te-nalţi, cu-atât mai mic apari în ochii invidiei. Cel mai urât e însă cel ce zboară.</p>
               <p rend="justify">„Cum aţi putea să fiţi voi drepţi faţă de mine! – s-ar cuveni să îi întrebi – eu mi-am ales ca parte pe măsură chiar nedreptatea voastră.”</p>
               <p rend="justify">Doar nedreptăţi şi murdării aruncă ei asupra celui singuratic. Dar, frate, dacă vrei să fii o stea, tu trebuie să-i luminezi nu mai puţin pentru aceasta!</p>
               <p rend="justify">Însă fereşte-te de cei buni şi drepţi! Ei ţintuiesc pe cruce bucuroşi pe cei ce-şi inventează propriile lor virtuţi – ei îl urăsc pe omul singuratic.</p>
               <p rend="justify">Fereşte-te şi de preasfânta simplitate! Ei totu-i pare necurat ce nu e simplu; şi tare mult îi place să se joace cu focul – cu focul regnurilor.</p>
               <p rend="justify">Şi te fereşte şi de-accesele iubirii tale! Prea repede-i întinde mâna singuraticul celui pe care-l întâlneşte.</p>
               <p rend="justify">Există mulţi cărora nu o mână-ar trebui să le întinzi, ci-o labă. Şi-aş vrea ca laba ta să aibă gheare.</p>
               <p rend="justify">Dar cel mai rău duşman, pe care poţi să-l întâlneşti, întotdeauna o să fii tu însuţi; tu te pândeşti mereu în peşteri şi-n păduri.</p>
               <p rend="justify">Însinguratule, urmează-ţi calea înspre tine însuţi! Ea trece pe lângă tine însuţi şi cei şapte demoni ai tăi!</p>
               <p rend="justify">Eretic o să-ţi pari şi vrăjitor, nebun şi ghicitor, necredincios, răufăcător şi necurat.</p>
               <p rend="justify">Va trebui să arzi în propria ta flacără: cum să fii altul, dacă nu te vei preface în cenuşă mai întâi!</p>
               <p rend="justify">Însinguratule, urmează-ţi calea ta de om care creează: din toţi cei şapte demoni ai tăi, tu vrei doar să-ţi creezi un Dumnezeu!</p>
               <p rend="justify">Însinguratule, urmează-ţi calea de om care iubeşte: tu te iubeşti pe tine, de-aceea te dispreţuieşti, cum numai cei îndrăgostiţi dispreţuiesc.</p>
               <p rend="justify">Cel iubitor vrea să creeze, deoarece dispreţuieşte! Cine cunoaşte ce este iubirea, dacă n-ajunge să dispreţuiască ce a iubit?</p>
               <p rend="justify">Mergi cu întreaga ta iubire, în singurătate, cu-ntrea-ga ta putere de-a crea, frate al meu; şi-abia târziu, dreptatea o să te urmeze şchiopătând.</p>
               <p rend="justify">Cu lacrimile mele împreună, du-te-n singurătate, frate al meu.</p>
               <p rend="justify">Iubesc pe cel ce năzuieşte să creeze ceva ce-l depăşeşte şi care astfel merge la pieire. -</p>
               <p rend="justify">Aşa grăit-a Zarathustra.</p>
               <p rend="justify">„De ce te furişezi atâta de sfios, o, Zarathustra, în amurg? Şi ce ascunzi cu-atâta grijă sub manta?</p>
               <p rend="justify">E vreo comoară, care ţi sa dăruit? Ori vreo odraslă ce ţi s-a născut? Ori umbli-acum tu însuţi pe cărarea hoţilor, tu, prieten al celor răi?” -</p>
               <p rend="justify">Aşa-i, prietene al meu! răspunse Zarathustra, e vreo comoară, care mi s-a dăruit: e un mic adevăr pe care-l port cu mine.</p>
               <p rend="justify">Dar este neastâmpărat ca un copil, şi dacă nu-i astup gura, ţipă prea tare.</p>
               <p rend="justify">Azi, când umblam de unul singur, la ceasul când apune soarele, am întâlnit o femeie-n vârstă ce-i zise-aces-tea sufletului meu: „Multe ne-a spus şi nouă Zarathustra, femeilor; dar niciodată nu ne-a grăit despre femeie.”</p>
               <p rend="justify">Iar eu i-am replicat: „Despre femeie se. cade să le spui numai bărbaţilor.” „Şi mie”, zise ea, „poţi să-mi vorbeşti despre femeie; sunt într-atâta de bătrână, că am să uit îndată ce mi-ai spus.”</p>
               <p rend="justify">Iar eu, dorind să-i fac pe plac femeii bătrâne, i-am grăit aşa: într-o femeie totul este o enigmă şi totul are în femeie-o singură soluţie: maternitatea.</p>
               <p rend="justify">Pentru femeie, bărbatul nu-i decât un mijloc: Scopul întotdeauna e copilul. Dar ce este femeia pentru bărbat?</p>
               <p rend="justify">Bărbatu-adevărat vrea numai două lucruri: primejdia şi jocul. De-aceea el îşi vrea femeia ca jucăria cea mai primejdioasă.</p>
               <p rend="justify">Bărbatul trebuie crescut pentru război, femeia pentru întremarea războinicului: orice-altceva e numai o sminteală.</p>
               <p rend="justify">Fructele mult prea dulci nu-i plac deloc războinicului. Iată de ce iubeşte el femeia; amară e chiar şi femeia cea mai dulce.</p>
               <p rend="justify">Femeia înţelege mult mai bine copiii ca bărbatul, însă bărbatul este mai copilăros decât femeia.</p>
               <p rend="justify">Orice bărbat adevărat ascunde-ntr-însul un copil care iubeşte jocul. Haideţi, femeilor, descoperiţi copilul din bărbat!</p>
               <p rend="justify">Femeia trebuie să fie o jucărie gingaşă şi pură, asemeni unei pietre preţioase luminate de virtutea unei lumi ce încă nu există.</p>
               <p rend="justify">Lumina unei stele să strălucească în iubirea voastră! Speranţa voastră să fie: „dacă-aş putea să nasc eu Supraomul!”</p>
               <p rend="justify">Iubirea voastră fie plină de curaj! Iar cu iubirea voastră să vă năpustiţi pe-acela de care vă e teamă.</p>
               <p rend="justify">În dragoste să-şi afle loc onoarea voastră! Femeia, de altminteri, puţin pricepe din onoare. însă onoarea voastră fie-aceasta: voi să iubiţi mai mult decât sunteţi iubite şi ne-ntrecute să rămâneţi.</p>
               <p rend="justify">Dacă bărbatul se va teme de femeia care iubeşte, atunci ea nu va şovăi în faţa unui nou sacrificiu şi-orice alt lucru i se va părea fără valoare.</p>
               <p rend="justify">Bărbatul să se teamă de femeia care urăşte: fiindcă bărbatul în adâncul său e doar răutăcios, femeia însă este rea.</p>
               <p rend="justify">Pe cine urăşte oare femeia cel mai mult?</p>
               <p rend="justify">— Aşa grăit-a fierul către magnet: „Pe tine te urăsc cel mai mult, căci tu mă-atragi, însă nu eşti destul de tare să mă ţii.”</p>
               <p rend="justify">Bărbatu-i fericit zicând: aşa vreau eu. Femeia-i fericită zicând: aşa vrea el.</p>
               <p rend="justify">„Iată, acuma lumea este chiar desăvârşită!” – aşa gândeşte oricare femeie, în clipa-n care se supune cu-ntreaga sa iubire.</p>
               <p rend="justify">Femeia trebuie să se supună, dând astfel adâncime suprafeţei sale. Simţirea ei este de suprafaţă, un strat mişcat mereu şi tulburat deasupra unor ape prea puţin adânci.</p>
               <p rend="justify">' însă simţirea bărbatului este adâncă, talazul ei vu-; ieste în peşteri subterane: femeia îi presimte forţa, dar nu o înţelege.</p>
               <p rend="justify">Femeia cea bătrână-mi zise-atunci: „Plăcute lucruri are Zarathustra de spus, şi mai ales femeilor destul de tinere spre-a le urma.</p>
               <p rend="justify">Ciudat este că Zarathustra cunoaşte prea puţin femeile, însă le judecă destul de bine! Se-ntâmplă oare-aşa, pentru că atunci când este vorba de femeie nimic nu e cu neputinţă?</p>
               <p rend="justify">Primeşte-acum drept mulţumire acest mic adevăr al meu! Am totuşi destui ani ca să-l rostesc.</p>
               <p rend="justify">Ia şi înfofoleşte-l bine şi astupă-i gura, altfel p să răcnească, mărunţelul.” „Haide, femeie, dă-mi odată acest mic adevăr al tău!” i-am zis. Şi-atunci femeia mi-a răspuns aşa: „Te duci acuma la femei? Vezi, să nu uiţi biciuşca!” – Aşa grăit-a Zarathustra.</p>
               <p rend="justify">Odată Zarathustra a adormit sub un smochin, căci era cald, şi şi-a acoperit cu un braţ obrazul. Atunci veni o viperă care-l muşcă de gât, iar Zarathustra de durere scoase-un ţipăt. îndepărtându-şi braţul de pe obraz, privi la şarpe: acesta i-a recunoscut privirea şi răsucindu-se stângaci a vrut să fugă. „Nu, încă nu”, îi zise Zarathustra, „căci încă nu ţi-am mulţumit! Tocmai la timp m-ai deşteptat, căci mai am lungă cale de făcut.” „Nu, drumul tău e totuşi scurt”, îi zise cu tristeţe vipera; „veninul meu ucide.” Dar Zarathustra zâmbi. „De când i-e dat să moară unui balaur de veninul unui şarpe? – zise el. Dar ia-ţi veninul înapoi! Nu eşti atâta de bogat, încât să-mi dăruieşti şi mie.” Iar vipera, atunci, i se încolăci din nou pe gât şi-i supse rana.</p>
               <p rend="justify">Când Zarathustra într-o zi a povestit discipolilor săi acestea, ei întrebară: „Şi care e, o, Zarathustra, morala acestei povestiri?” Iar Zarathustra le-a răspuns aşa:</p>
               <p rend="justify">Distrugător al oricărei morale îmi spun cei buni şi drepţi: povestea mea e imorală.</p>
               <p rend="justify">Dacă-aveţi însă un duşman, să nu-i plătiţi cu bine niciodată răul ce v-a făcut: l-aţi face să se ruşineze. Ci dovediţi-i că v-a făcut bine.</p>
               <p rend="justify">Mai bine mâniaţi-vă-mpotriva lui, decât să-l faceţi să se ruşineze! Iar dacă cineva v-a blestemat, nu mi-ar plăcea să aflu că-l binecuvântaţi. Ci, mai curând, că-l blestemaţi şi voi!</p>
               <p rend="justify">Răspundeţi, pentru orice mare nedreptate, cu alte cinci mărunte-n schimb! Este îngrozitor să vezi un om, singur, împovărat de nedreptate.</p>
               <p rend="justify">Ştiaţi doar: nedreptatea-mpărtăşită este jumătate de dreptate. Numai acela să comită nedreptatea care-i în stare s-o şi poarte.</p>
               <p rend="justify">O mică răzbunare e mai omenească, oricum, decât niciuna. Iar când pedeapsa nu este un drept şi o onoare, chiar pentru delincvent, atunci pedeapsa voastră nu-mi place nicidecum.</p>
               <p rend="justify">Mai nobil este să te nedreptăţeşti, decât să ţi se recunoască dreptatea şi mai ales atunci când ai dreptate. Dar pentru-aceasta trebuie să fii destul de-avut.</p>
               <p rend="justify">Nu-mi place justiţia voastră rece; iar prin ochii judecătorilor voştri întotdeauna mă priveşte un călău cu fieru-i rece.</p>
               <p rend="justify">Spuneţi-mi unde să găsesc justiţia, care e dragoste cu ochi clarvăzători?</p>
               <p rend="justify">O, inventaţi-mi deci iubirea aceea ce ia asupră-şi nu numai întreaga pedeapsă, ci întreaga vinovăţie-a lumii!</p>
               <p rend="justify">O, inventaţi-mi deci justiţia aceea care pe toţi i-ar achita, nu însă şi pe cei ce judecă!</p>
               <p rend="justify">Vreţi să mai ascultaţi ce am de spus? La cel ce vrea să fie drept până-n adâncul sufletului chiar şi minciuna devine filantropie.</p>
               <p rend="justify">Dar cum să fiu, până-n adâncul sufletului, drept! Cum aş putea să dau fiecăruia ce-i al său! Mi-ar fi de-ajuns atâta: să dau fiecăruia ce-i al meu.</p>
               <p rend="justify">În fine, fraţi ai mei, nu faceţi nedreptate celor singuratici! Cum ar putea să uite-un singuratic? Cum ar putea să răsplătească!</p>
               <p rend="justify">Ca o fântână-adâncă e un singuratic. Uşor e să arunci o piatră-n ea; însă odată-ajunsă în străfund, spuneţi-mi, cine-ar aduce-o îndărăt?</p>
               <p rend="justify">Feriţi-vă deci să-l jigniţi pe singuratic! Dacă-aţi făcut-o însă, atunci ucideţi-l pe loc!</p>
               <p rend="justify">Aşa grăit-a Zarathustra.</p>
               <p rend="justify">Frate al meu, am o-ntrebare numai pentru tine: ca pe un fir cu plumb ţi-arunc această întrebare-n suflet, să aflu cât e de adânc.</p>
               <p rend="justify">Eşti tânăr, vrei să te căsătoreşti, să ai copii. Dar eu te-ntreb: eşti tu bărbatul îndreptăţit să vrea să aibă un copil?</p>
               <p rend="justify">Eşti tu învingătorul, stăpân pe tine însuţi, îmblânzitor al simţurilor, rege-al virtuţilor tale? Iată-ntrebarea mea.</p>
               <p rend="justify">Sau în dorinţa ta vorbeşte doar animalul şi instinctul? Sau solitudinea? Sau ne-mpăcarea cu tine însuţi?</p>
               <p rend="justify">Aş vrea ca victoria şi libertatea ta să jinduiască după un copil. Căci din victoria ta şi din eliberarea ta, tu trebuie să ridici monumente vii.</p>
               <p rend="justify">Ceva care te depăşeşte trebuie să-nalţi. Dar mai întâi ar trebui să te zideşti pe tine însuţi, bine-aşezat ca trup şi suflet.</p>
               <p rend="justify">Nu trebuie numai să-ţi sporeşti răsadul, ci să ţi-l faci superiori Iată la ce să-ţi vie-ntr-ajutor grădina căsniciei!</p>
               <p rend="justify">Un corp superior ar trebui să-ţi plăsmuieşti, un prim mobil, o roată ce se-nvârte de la sine – ar trebui deci să creezi un creator.</p>
               <p rend="justify">Căsnicie: numesc astfel voinţa de-a crea în doi o singură fiinţă, superioară celor ce-au creat-o. Respect al unuia faţă de altul, al celor prinşi într-o asemenea voinţă. Acesta fie sensul şi-adevărul căsniciei tale. Dar ceea ce mulţimea oamenilor de prisos numeşte căsnicie, eu vai! cum aş putea să o numesc?</p>
               <p rend="justify">Vai, această mizerie în doi a sufletelor! Vai, această murdărie-n doi a sufletelor! Vai, această satisfacţie în doi atât de jalnică!</p>
               <p rend="justify">Acestea toate ei le numesc căsnicie şi mai pretind că toate-ar sălăşlui în cer.</p>
               <p rend="justify">Ei bine, mie cerul oamenilor de prisos nu-mi place! Nu, nu-mi plac deloc aceste animale care se zbat în mreji celeste!</p>
               <p rend="justify">Străin mi-e chiar şi Dumnezeul care, târâş-grăpiş, vine să binecuvânteze ceea ce el n-a-mpreunat!</p>
               <p rend="justify">Nu râdeţi de atare căsnicii. Care copil nu ar avea motiv să-şi compătimească părinţii?</p>
               <p rend="justify">Vrednic mi s-a părut bărbatu-acesta şi matur pentru sensul pământului; însă când i-am văzut femeia, pământul mi s-a părut o casă de nebuni.</p>
               <p rend="justify">Mărturisesc, aş vrea ca-ntreg pământul să se scu-turen convulsii, când se împerechează-un sfânt cu-o gâscă.</p>
               <p rend="justify">Cutare s-a pornit să cucerească adevărul şi s-a ales până la urmă doar cu-o măruntă minciună împopoţo-nată. Şi zice că e căsnicia sa.</p>
               <p rend="justify">Un altul era rezervat cu cei din jur şi greu de mulţumit, dar dintr-o dată şi-a stricat tot anturajul; şi zice că e căsnicia sa.</p>
               <p rend="justify">* Al treilea căuta o servitoare cu virtuţi de înger. Dar ¦ dintr-o dată a devenit el slugă femeii şi-acum nu m-aş; mira s-ajungă înger pe deasupra.</p>
               <p rend="justify">Pretenţioşi îmi par acuma toţi cumpărătorii şi toţi cu ochii plini de viclenie. Dar chiar cel mai viclean îşi cumpără femeia la noroc.</p>
               <p rend="justify">Un şir de nebunii de-o clipă – iată ce-nseamnă pentru voi iubirea. Şi-acestui şir de nebunii de-o clipă că-sătoria-i pune capăt, printr-o prostie care ţine mult.</p>
               <p rend="justify">Iubirea voastră pentru o femeie, ca şi-a femeii pentru un bărbat, o! dacă-ar fi ajuns să fie milă faţă de zeii-ascunşi şi suferinzi! Dar nu-i adesea decât întâlnirea a două fiare.</p>
               <p rend="justify">Dar chiar iubirea voastră cea mai nobilă este doar o extatică parabolă şi-o mistuire dureroasă. O torţă e, ce-ar trebui să lumineze drumul vostru spre-nălţimi.</p>
               <p rend="justify">Va trebui să vă iubiţi odată mai presus ca voi înşivă! O, învăţap. întâi de toate să vă iubiţi! Căci pentru-aceas-ta-a trebuit să beţi din. cupa-amară a iubirii voastre.</p>
               <p rend="justify">Amară e chiar cupa celei mai nobile iubiri: aşa se naşte năzuinţa către Supraom, în felu-acesta se naşte-n tine setea, creatorule!</p>
               <p rend="justify">Sete a creatorului, săgeată şi năzuinţă către Supraom: spune, tu, frate, aceasta este voinţa ta de căsnicie?</p>
               <p rend="justify">Sfinte-mi rămân asemenea voinţă şi asemenea căsnicie. -</p>
               <p rend="justify">Aşa grăit-a Zarathustra.</p>
               <p rend="justify">Mulţi mor prea târziu şi unii prea devreme. Străină însă ne e-nvăţătura: „să mori la timp!”</p>
               <p rend="justify">Să mori la timp – aceasta te învaţă Zarathustra.</p>
               <p rend="justify">Fireşte, cel care niciodată n-a trăit la timp cum ar putea să moară el la timp? Mai bine nu s-ar fi născut nicicând!</p>
               <p rend="justify">— Acesta-i sfatul pe care-l dau eu oamenilor de prisos.</p>
               <p rend="justify">Dar chiar şi aceşti oameni de prisos ţin mult la moartea lor, căci chiar şi nuca cea mai seacă aşteaptă ca s-o spargi.</p>
               <p rend="justify">Toţi ţin la moartea lor, deşi încă n-o iau drept sărbătoare. Oamenii încă nu au învăţat să celebreze cele mai mândre dintre sărbători.</p>
               <p rend="justify">Am să v-arăt ce-nseamnă moartea care-mplineşte, aceea care pentru orice fiinţă vie e ghimpe şi promisiune.</p>
               <p rend="justify">Omul ce s-a-mplinit pe sine îşi moare moartea sa, victorios, înconjurat de cei ce speră şi promit.</p>
               <p rend="justify">În felu-acesta trebuie să-nveţi să mori; şi nici o sărbătoare n-ar trebui să treacă, fără ca unul care moa-re-n felu-acesta să consfinţească jurământul celor vii!</p>
               <p rend="justify">Să mori în felu-acesta e sublim; dar în al doilea rând, să mori în luptă şi cedând risipei marele tău suflet.</p>
               <p rend="justify">Dar luptătorului nesuferită i se pare, ca şi învingătorului, rânjita voastră moarte, care se furişează ca un hoţ – şi totuşi se prezintă ca stăpână.</p>
               <p rend="justify">În faţa voastră laud moartea mea, moartea de bunăvoie, cea care vine, pentru că vreau eu.</p>
               <p rend="justify">Când vreau să vie?</p>
               <p rend="justify">— Oricine are un scop şi un moştenitor şi-alege moartea sa la timp pentru-acel scop şi pentru-acel moştenitor.</p>
               <p rend="justify">Şi din respect pentru-acel scop şi pentru-acel moştenitor, el nu mai vrea să-mpodobească altarul vieţii cu nici o veştedă ghirlandă.</p>
               <p rend="justify">Într-adevăr, nu vreau să fiu la fel cu-mpletitorii de frânghii: ei îşi întind odgonul în lungime şi pentru aceasta merg tot timpul de-a-ndăratelea.</p>
               <p rend="justify">Unii devin chiar prea bătrâni pentru izbânzile şi adevărurile lor; o gură ştirbă nu mai are drept la orice adevăr.</p>
               <p rend="justify">l  Şi-acela ce râvneşte gloria trebuie să ştie să renunţe '; la onoruri până nu e prea târziu şi să cultive arta difi-) cilă de-a se îndepărta la timp.</p>
               <p rend="justify">Atunci când eşti mai savuros, să ştii să nu te laşi mâncat: o ştiu aceasta cei care vor să fie multă vreme îndrăgiţi.</p>
               <p rend="justify">Fără-ndoială, există mere acre, a căror soartă e să-aştepte până în cea din urmă zi a toamnei: atunci devin deodată şi coapte, şi-aurite, şi zbârcite.</p>
               <p rend="justify">La unii inima îmbătrâneşte mai întâi, la alţii spiritul. Iar unii sunt bătrâni încă de tineri: dar cine-ntinereşte mai târziu rămâne multă vreme tânăr.</p>
               <p rend="justify">Unii-şi greşesc viaţa: un vierme otrăvit le muşcă inima. S-ar cuveni să aibă în vedere ca măcar moartea să le reuşească.</p>
               <p rend="justify">E câte unul care nu se mai coace, începe-a putrezi din miezul verii. Şi numai laşitatea îl face să mai spân-zure pe creangă.</p>
               <p rend="justify">Prea mulţi sunt cei care trăiesc prea mult şi-atârnă mult prea mult de creanga lor. Dacă-ar veni odată uraganul, să scuture din pom tot ce e putrezit şi vier-mănos!</p>
               <p rend="justify">Dacă-ar veni predicatorii morţii repezii Ei, uraganele adevărate, să-mi scuture odată pomii vieţii! Dar tot ce-aud sunt predicile unei morţi încete şi-ale răbdării pentru tot ce-i „pământesc”.</p>
               <p rend="justify">A, predicaţi răbdarea pentru cele pământeşti? Dar iată: cele pământeşti au prea multă răbdare pentru voi, defăimătorilor!</p>
               <p rend="justify">Da, prea devreme a murit acel Evreu, pe care-l venerează predicatorii morţii încete; şi pentru mulţi, faptul că el murit-a prea devreme le-a devenit fatal.</p>
               <p rend="justify">El cunoştea doar lacrimile şi tristeţile evreului, laolaltă cu ura celor buni şi drepţi – Evreul Isus: şi dintr-o dată îl cuprinse dorul morţii.</p>
               <p rend="justify">De-ar fi rămas acolo în pustiu, departe de cei buni şi drepţi! Ar fi-nvăţat atunci cum să trăiască, poate, şi să iubească pământul – şi pe deasupra cum să râdă!</p>
               <p rend="justify">O, credeţi-mă, fraţi ai mei, el a murit prea devreme: el însuşi şi-ar fi renegat învăţătura, de-ar fi ajuns la vârsta mea! Era destul de nobil ca să şi-o renege!</p>
               <p rend="justify">Şi totuşi el era încă necopt. Iubirea tânărului e necoaptă şi tot necoaptă ura lui faţă de om şi faţă de pământ. Legate şi greoaie încă-i sunt simţirea şi-âripile spiritului.</p>
               <p rend="justify">Există însă în bărbat mai mult copil decât în tânăr, însă melancolie mai puţină: el se pricepe mai bine la moarte şi la viaţă.</p>
               <p rend="justify">Liber pentru moarte şi liber în moarte, un sacru negator, când nu mai este timpul pentru da: în felu-aces-ta se pricepe el la moarte şi la viaţă.</p>
               <p rend="justify">Pentru ca moartea voastră să nu fie hulire a pământului şi-a omului, o, fraţi ai mei, mă rog de mierea sufletului vostru.</p>
               <p rend="justify">În moartea voastră strălucească spiritul vostru şi virtutea voastră, ca o roşeaţă a amurgului umplând pământul: altfel, înseamnă că v-aţi greşit moartea.</p>
               <p rend="justify">Aşa aş vrea să mor şi eu, pentru ca voi, prieteni, de dragul meu să iubiţi şi mai vârtos pământul; şi în mor-mântul din care m-am născut vreau ca să mă-ntorc, ca să-mi găsesc odihna.</p>
               <p rend="justify">E-adevărat că Zarathustra a avut o ţintă şi-a aruncat cu bila; acum, prieteni, voi sunteţi moştenitorii ţintei mele, spre voi arunc azi bila mea de aur.</p>
               <p rend="justify">Mai mult decât orice îmi place să vă văd, prieteni, cum aruncaţi şi voi bila de aur! Iată de ce întârzii încă o clipă pe pământ: iertaţi-mi-o!</p>
               <p rend="justify">Aşa grăit-a Zarathustra.</p>
               <p rend="justify">Când Zarathustra-a părăsit oraşul drag inimii sale, al cărui nume era „Vaca Bălţată”, mulţi dintre cei ce i se socoteau discipoli l-au urmat, ca o escortă. Şi astfel au ajuns la o răscruce: acolo Zarathustra le-a zis că-ar vrea să meargă mai departe singur; fiind amic al mersului de unul singur. Atunci discipolii i-au dat la despărţire un toiag, pe-a cărui măciulie aurie un şarpe sta încolăcit în jurul unui soare. Iar Zarathustra, bucu-rându-se de-acest toiag, s-a rezemat în el; apoi le-a zis discipolilor:</p>
               <p rend="justify">Spuneţi-mi dar: cum s-a ajuns ca aurul să aibă valoarea cea mai mare? Pentru aceea că este rar şi nefolositor, şi străluceşte, şi-are un licăr blând; pentru că ne-ncetat se dăruieşte.</p>
               <p rend="justify">Doar ca imagine-a virtuţii celei mai înalte ajuns-a aurul să aibă valoarea cea mai-naltă. Asemeni aurului străluceşte privirea celui care dăruieşte. Un licăr auriu împacă luna cu soarele.</p>
               <p rend="justify">Virtutea cea mai-naltă este rară şi nefolositoare, ea străluceşte şi are-un licăr blând: virtutea care dăruieşte este virtutea cea mai-naltă.</p>
               <p rend="justify">Într-adevăr, văd limpede în voi, discipoli; voi, ca şi mine, năzuiţi către virtutea care dăruieşte. Voi n-aţi putea să-aveţi nimic comun nici cu pisicile şi nici cu lupii!</p>
               <p rend="justify">Aceasta-i năzuinţa voastră: să-ajungeţi victime şi-ofrande; şi pentru-aceasta năzuiţi a-ngrămădi în sufletele voastre comorile.</p>
               <p rend="justify">Ne-ndestulat vă este sufletul de bogăţii şi pietre scumpe, pentru că şi virtutea voastră e neîndestulată în voinţa ei de-a dărui.</p>
               <p rend="justify">Voi toate lucrurile le siliţi să vină spre voi şi-n voi, ca să le faceţi după-aceea să ţâşnescă din fântâna voastră precum ofrande-ale iubirii voastre.</p>
               <p rend="justify">Într-adevăr, tâlhar a tot ce e valoare este silită să devină asemenea iubire; dar sfânt şi sănătos e pentru mine atare egoism. -</p>
               <p rend="justify">Mai este însă-un egoism, cel întru toate nevoiaş şi hămesit, care întruna vrea să fure, acela al bolnavilor, adică egoismul cel bolnav.</p>
               <p rend="justify">Cu ochiul hoţului se uită-acesta la tot ce străluceşte; cu lăcomia hămesitului măsoară el pe cel ce are din belşug; şi ne-ncetat se furişează în jurul mesei celor care dăruiesc.</p>
               <p rend="justify">Boală arată asemenea aviditate şi invizibilă degenerare; corp suferind arată o atare lăcomie tâlhărească a egoismului.</p>
               <p rend="justify">Spuneţi-mi, fraţi ai mei, există pentru noi ceva mai rău sau foarte rău? Oare nu e degenerarea? – îndată ce lipseşte un suflet care dăruie, noi presimţim degenerarea.</p>
               <p rend="justify">Cărarea noastră merge-n sus, din specie în sus spre supraspecie. Dar ne-nfioară spiritul degenerării, care zice: „Totul doar pentru mine.”</p>
               <p rend="justify">Simţirea noastră merge-n sus, ea este un simbol al corpului, un simbol al înălţării. Asemenea simboluri ale înălţării sunt numele virtuţilor.</p>
               <p rend="justify">În felu-acesta merge corpul prin istorie, agent al devenirii şi al luptei. Dar spiritul – ce este-acesta pentru el? Herald al luptei sale şi-al victoriei, ecou şi-nsoţitor.</p>
               <p rend="justify">Simboluri sunt numele Binelui şi Răului: căci ele nu exprimă, ci doar fac semn. Nebun e cel ce-ar râvni ştiinţa lor.</p>
               <p rend="justify">Să respectaţi deci, fraţi ai mei, momentul când spiritul din voi vrea să vorbească în simboluri: atunci se naşte-n voi virtutea.</p>
               <p rend="justify">Atunci şi corpul vostru se înalţă şi învie; cu voluptatea lui el îşi încântă spiritul, ca să devină creator, prin preţuire, prin dragoste şi binefacere.</p>
               <p rend="justify">Când inima vi se dilată şi revarsă asemeni unui fluviu, ca binefacere şi ca primejdie a riveranilor: atunci se naşte-n voi virtutea.</p>
               <p rend="justify">Când vă veţi fi-nălţat deasupra laudei şi hulei şi când voinţa voastră vrea să comande lucrurilor toate, ca o voinţă de iubire: atunci se naşte-n voi virtutea.</p>
               <p rend="justify">Când veţi dispreţui confortul şi culcuşul moale şi nu vă veţi simţi nicicând destul de-ndepărtaţi de moleşeli: atunci se naşte-n voi virtutea.</p>
               <p rend="justify">Când o să fiţi o singură voinţă care vrea şi aceas-tă-ntoarcere dinspre tot ceea ce e necesar o să vă fie chiar necesitate: atunci se naşte-n voi virtutea.</p>
               <p rend="justify">De fapt, ea este un nou Bine şi-un nou Rău! De fapt, un murmur nou şi-adânc şi vocea unui nou izvor!</p>
               <p rend="justify">Virtutea-aceasta nouă este forţă; este gândire-atot-stăpânitoare, menită unui suflet înţelept: un soare aurit, având în juru-i şarpele cunoaşterii. -</p>
               <p rend="justify">Zicând acestea, Zarathustra păstră o clipă de tăcere privindu-şi cu iubire ucenicii. Apoi porni din nou să spună – iar vocea lui era acum schimbată.</p>
               <p rend="justify">Rămâneţi credincioşi pământului, voi, fraţi ai mei, cu-ntreaga forţă a virtuţii voastre! Iubirea voastră care dăruieşte, ca şi cunoaşterea, slujească noimele pământului! Aceasta vă implor şi vă conjur.</p>
               <p rend="justify">Nu le lăsaţi să se desprindă de ceea ce e pământesc şi să-şi izbească aripile de toţi pereţii veşniciei! Câtă virtute vai! nu s-a pierdut!</p>
               <p rend="justify">Aduceţi, ca şi mine, înapoi virtutea care s-a pierdut de pe pământ – da, înapoi în slujba corpului şi-a vieţii: ca să redea pământului sensul său propriu, sensul omenesc!</p>
               <p rend="justify">În fel şi chip s-au rătăcit şi s-au pierdut până acum şi spiritul, ca şi virtutea. în corpul nostru încă locuiesc atâta nebunie şi eroare; ele au devenit corp şi voinţă.</p>
               <p rend="justify">În fel şi chip s-au încercat şi s-au greşit până acum şi spiritul, ca şi virtutea. Omul a fost, într-adevăr, o încercare. Vai, câtă neştiinţă şi greşeală s-au încarnat în corpul nostru!</p>
               <p rend="justify">Nu numai raţiunea secolelor ci şi sminteala lor ples-neşte-n noi. Primejdios este să fii moştenitor.</p>
               <p rend="justify">Noi pas cu pas luptăm încă-mpotriva gigantului hazard şi pe deasupra-ntregii omeniri domneşte încă până astăzi nebunia, lipsa de sens.</p>
               <p rend="justify">Slujească spiritul, ca şi virtutea voastră, fraţi ai mei, noima pământului: legiferaţi din nou valoarea fiecărui lucru! Pentru-aceasta – luptători să deveniţi! Pen-tru-aceasta – creatori să fiţi!</p>
               <p rend="justify">Cunoaşterea purifică oricare corp; prin încercarea de-a cunoaşte se înalţă; celui care cunoaşte i se sanctifică orice instinct; sufletul celui care s-a-nălţat pe culmi e bucuros.</p>
               <p rend="justify">Ca doctor să te vindeci tu pe tine însuţi: aşa-l vei vindeca şi pe bolnavul tău. Acesta-i va fi leacul cel mai bun, să vadă cu ochii lui pe cel care s-a vindecat el însuşi.</p>
               <p rend="justify">Există mii de drumuri ce încă nu sunt străbătute, mii de mijloace pentru sănătate şi tainice ostroave ale vieţii. încă mereu necercetat şi nedescoperit e omul, ca şi pământul omenesc.</p>
               <p rend="justify">Vegheaţi şi staţi în ascultare, voi, singuraticilor! Adie dinspre viitor suflări cu tainică bătaie de aripă; auzului ales i se meneşte veste bună.</p>
               <p rend="justify">Voi, solitari de astăzi, voi ce trăiţi departe de ceilalţi, veţi fi odată un popor: din voi, cei care singuri v-aţi ales, o să se nască un popor ales – din care se va naşte Supraomul.</p>
               <p rend="justify">Într-adevăr, lăcaş al vindecării va deveni întreg pământul! Se simte-un proaspăt iz în jurul lui, aducător de vindecare – şi o speranţă nouă!</p>
               <p rend="justify">După ce-a pronunţat aceste vorbe, Zarathustra a tăcut, ca unul ce încă nu şi-a spus cuvântul ultim; mult timp şi-a cumpănit în mina sa toiagul. Până la urmă a grăit aşa – şi vocea lui era schimbată.</p>
               <p rend="justify">Acum plec singur, ucenici ai mei! Plecaţi şi voi acum de-aici tot singuri! Aceasta e dorinţa mea.</p>
               <p rend="justify">Într-adevăr, aşa vă sfătuiesc: îndepărtaţi-vă de mine, şi vă feriţi de Zarathustra! Ba chiar mai mult: vă ruşinaţi de el! Poate că v-a-nşelat.</p>
               <p rend="justify">Omul cunoaşterii trebuie nu numai să-şi iubească duşmanii, ci şi să-şi urască prietenii.</p>
               <p rend="justify">Rău răsplătit e un învăţător, dacă rămâi mereu şcolarul lui. De ce nu vreţi să-mi jumuliţi un pic coroana?</p>
               <p rend="justify">Mă onoraţi; dar ce se va-ntâmpla dacă-ntr-o bună zi respectul vostru se va destrăma? Feriţi-vă, ca să nu fiţi striviţi de o statuie!</p>
               <p rend="justify">Voi ziceţi că aveţi încredere în Zarathustra? Dar ce contează Zarathustra? îmi sunteţi credincioşi? Dar ce contează credincioşii toţi?</p>
               <p rend="justify">Voi, înainte de-a vă fi căutat pe voi, m-aţi găsit pe mine. Aşa fac credincioşii toţi; iată de ce contează-atâta de puţin orice credinţă.</p>
               <p rend="justify">Acum vă poruncesc: pe mine pierdeţi-mă, dar pe voi găsiţi-vă; şi-abia atunci, când voi cu toţii vă veţi fi lepădat de mine, am să mă-ntorc din nou la voi.</p>
               <p rend="justify">Da, cu alţi ochi îi voi căuta atunci, o, fraţi ai mei, pe cei pe care-odată i-am pierdut; şi cu-altă dragoste atunci vă voi iubi.</p>
               <p rend="justify">Şi încă-o dată-o să-mi deveniţi prieteni şi fii ai unei singure speranţe: căci pentru-a treia oară am să fiu cu voi, spre-a celebra cu voi Marea-Amiază.</p>
               <p rend="justify">Şi-această Mare-Amiază este atunci când omul la mijlocul cărării sale va sta-ntre animal şi Supraom, sărbătorindu-şi drumul spre amurg drept cea mai nobilă speranţă-a sa: căci este drumul înspre-o nouă dimineaţă.</p>
               <p rend="justify">Şi-n clipa aceea chiar cel ce-apune se va binecuvân-ta, pentru că trece-o vamă mai înaltă; iar soarele cunoaşterii sale-i va fi atunci în crucea zării nemişcat.</p>
               <p rend="justify">Morţi sunt toţi zeii: acum noi vrem ca Supraomul să trăiască – aceasta ne va fi cândva, în crucea-amiezii celei mari, voinţa ultimă! -</p>
               <p rend="justify">Aşa grăit-a Zarathustra.</p>
               <p rend="justify">„ [.] şi-abia atunci, când voi cu toţii vă veţi fi lepădat de mine, am să mă-ntorc din nou la voi.</p>
               <p rend="justify">Da, cu alţi ochi îi voi căuta atunci, o, fraţi ai mei, pe cei pe care-odată i-am pierdut; şi cu-altă dragoste atunci vă voi iubi.”</p>
               <p rend="justify">Zarathustra, Despre virtutea care dăruieşte (p. 131)</p>
               <p rend="justify">După aceasta Zarathustra se întoarse-n munţi, acolo, în singurătatea grotei sale, şi se lipsi de oameni; ca un semănător care aşteaptă, o dată ce şi-a aruncat sămânţa. Dar sufletul său se umplu de nerăbdare şi de dor pentru aceia pe care îi iubea: căci multe avea încă să le dea. Aceasta-ntr-adevăr e lucrul cel mai greu: să-ţi strângi iarăşi palma din iubire şi să-ţi păstrezi sfiala dăruind.</p>
               <p rend="justify">Astfel trecură luni şi ani pentru cel singur; însă înţelepciunea lui sporea, iar de preaplinul ei el suferea.</p>
               <p rend="justify">Dar într-o dimineaţă se trezi 'naintea zorilor, stând încă-n aşternut şi meditând şi-ntr-un târziu îşi zise sieşi: „Ce m-a înspăimântat atât de tare-n vis, că m-am trezit? Nu se-ndrepta spre mine un copil cu o oglindă-n mină?</p>
               <p rend="justify">„O Zarathustra – mi-a grăit copilul – priveşte-te-n oglindă!” însă privind în ea, am scos un strigăt, iar inima mi s-a cutremurat: căci nu pe mine m-am văzut în ea, ci mutra batjocoritoare-a unui diavol.</p>
               <p rend="justify">Desigur, înţeleg prea bine semnul şi prevestirea-aces-tui vis: învăţătura mea e în primejdie, neghina vrea să fie grâu!</p>
               <p rend="justify">Duşmanii mei au devenit puternici, desfigurând imaginea învăţăturii mele, încât prietenii iubiţi se ruşinează-acum de orice dar venit din partea mea.</p>
               <p rend="justify">Da, mi-am pierdut prietenii; e timpul să pornesc în căutarea celor pierduţi!” -</p>
               <p rend="justify">Cu-aceste vorbe, Zarathustra se sculă grăbit, dar nu ca omul cel neliniştit ce vrea să-şi recâştige răsuflarea, ci mai degrabă ca un rapsod clarvăzător cuprins de inspiraţie. Plini de uimire se uitau la el vulturul său şi şarpele: căci ca o auroră licărea pe faţa lui o viitoare fericire.</p>
               <p rend="justify">Ce s-a-ntâmplat cu mine, animale scumpe? – le zise Zarathustra. Oare nu m-am schimbat? Nu se abate asupră-mi fericirea, asemenea unei furtuni?</p>
               <p rend="justify">Nebună este fericirea mea şi nebunii o să grăiască; e încă mult prea tânără: să nu fiţi prea zoriţi cu ea!</p>
               <p rend="justify">Sunt ca rănit de fericirea mea: o! lecuiască-mă toţi cei ce suferă!</p>
               <p rend="justify">Pot să cobor din nou acuma la prietenii şi la duşma- ¦ nii mei! Da, Zarathustra va vorbi din nou, va face daruri şi celor dragi le va-mpărţi iubirea sa!</p>
               <p rend="justify">Nerăbdătoarea mea iubire ţâşneşte-asemeni unui fluviu în jos la vale, către apus şi răsărit. Din munţii taciturni şi din furtuna suferinţei îmi clocoteşte sufletul în văi.</p>
               <p rend="justify">Prea mult m-am mistuit de dor şi am privit în depărtare. Prea mult m-am dat singurătăţii; şi astfel am uitat tăcerea.</p>
               <p rend="justify">Doar gură sunt, şi-atâta tot, un muget de izvor din stânci înalte: vreau să-mi rostogolesc deci vorbele în jos spre văi.</p>
               <p rend="justify">Izbească-se torentul meu de dragoste de orice-obsta-col! Cum să nu-şi afle până la sfârşit un fluviu făgaşul către mare!</p>
               <p rend="justify">Fără-ndoială port un lac în mine, unul ascuns de lume, care-şi ajunge sieşi; dar fluviul meu de dragoste îl va târî cu sine-n jos – spre mare!</p>
               <p rend="justify">Străbat căi noi, un nou cuvânt mi se îmbie; sunt obosit de vechi limbaje, aşa cum sunt toţi creatorii. Spiritul meu nu mai vrea să umble pe tălpi tocite.</p>
               <p rend="justify">Orice vorbire-i prea înceată pentru mine: eu sar în carul tău, furtună! Şi te voi biciui chiar şi pe tine cu răutatea mea!</p>
               <p rend="justify">Asemeni unui strigăt şi unui chiot vreau să cutreier pe deasupra vastei mări, până ce voi ajunge în Insulele Fericite, unde mă-aşteaptă prietenii mei:</p>
               <p rend="justify">Iar printre ei se află şi duşmanii mei! Ce dragi îmi sunt cu toţii, doar pentru că mi-e îngăduit să le vorbesc! Chiar şi duşmanii mei fac parte din fericirea mea.</p>
               <p rend="justify">Când vreau să-ncalec roibul meu sălbatic, m-ajută cel mai bine suliţa: e sluga-ntotdeauna pregătită pentru piciorul meu:</p>
               <p rend="justify">Suliţa, pe care o arunc înspre duşmani! O, cum le mulţumesc duşmanilor, că-mi dau prilejul s-o arunc din nou!</p>
               <p rend="justify">Prea greu mi-e norul: printre hohote de fulgere vreau să-mi descarc în vale grindina.</p>
               <p rend="justify">Atunci se va umfla puternic pieptul meu, puternic o să-şi sufle uraganul peste munţi – în felu-acesta o să-i vină uşurarea.</p>
               <p rend="justify">Într-adevăr ca o furtună dau năvală fericirea mea şi libertatea mea! însă duşmanii mei vor crede că se dezlănţuie Cel Rău deasupra lor.</p>
               <p rend="justify">Da, chiar şi voi vă veţi înspăimânta, prieteni, de-nţe-lepciunea mea sălbatică: şi poate veţi fugi din calea ei asemenea duşmanilor.</p>
               <p rend="justify">O, de-aş putea să vă atrag din nou spre mine cântând din nai! O, dacă-nţelepciunea mea ca o leoaică ar fi-nvăţat să mugească delicat! Atât de multe-am învăţat noi împreună.</p>
               <p rend="justify">Sălbatica mea-nţelepciune a rămas grea în singurătatea munţilor; pe pietre aspre şi-a fătat ea cel din urmă nou născut al ei.</p>
               <p rend="justify">Acum aleargă ca nebuna prin pustiul nemilos în căutarea unor ierburi fragede – bătrâna mea sălbatică înţelepciune!</p>
               <p rend="justify">Pe iarba fragedă a inimilor voastre, iubiţi prieteni, pe iubirea voastră, ar vrea să-şi culce ea ceea ce are mai de preţ. -</p>
               <p rend="justify">Aşa grăit-a Zarathustra.</p>
               <p rend="justify">ÎN INSULELE FERICITE.</p>
               <p rend="justify">Smochine cad din pomi, sunt dulci şi moi; şi-n timp ce cad, coaja lor roşie plesneşte. Eu sunt un vânt din nord, le fac să cadă, când sunt coapte.</p>
               <p rend="justify">La fel, ca şi smochinele, vă cad 'nainte-aceste-nvă-ţături, iubiţi prieteni: sorbiţi-le acuma sucul şi pulpa dulce! E toamnă-n jur şi cer curat de după-amiază.</p>
               <p rend="justify">Priviţi, i-atât belşug în jurul nostru! Din sânu-acestei abundente, cât de frumos e să te uiţi spre mările îndepărtate.</p>
               <p rend="justify">Demult, când se uitau spre mările îndepărtate, oa-menii-l invocau pe Dumnezeu; dar eu v-am învăţat să-l invocaţi pe Supraom.</p>
               <p rend="justify">Dumnezeu este o presupunere; însă eu vreau ca presupunerile voastre să nu întreacă voinţa voastră creatoare.</p>
               <p rend="justify">Oare-aţi putea voi să creaţi un Dumnezeu?</p>
               <p rend="justify">— Atunci să nu-mi vorbiţi de nici un Dumnezeu! Dar Supraomul îl puteţi crea.</p>
               <p rend="justify">Poate că nu voi înşivă, o, fraţi ai mei! Dar aţi putea să deveniţi strămoşi ai Supraomului: şi-ar fi cea mai înaltă creaţie a voastră! -</p>
               <p rend="justify">Dumnezeu este o presupunere: însă eu vreau ca presupunerile voastre să nu întreacă graniţa a ceea ce e cu putinţă de gândit.</p>
               <p rend="justify">Oare-aţi putea voi să gândiţi un Dumnezeu?</p>
               <p rend="justify">— Var trebui asemenea voinţă de-adevăr, încât să schimbe totul în gândire omenească, vedere omenească, simţire omenească! Chiar simţurile voastre trebuie să le gândiţi până la capăt!</p>
               <p rend="justify">Iar ceea ce-aţi numit voi lume va trebui voi înşivă să o creaţi: voi înşivă să-i fiţi raţiune, chip, voinţă şi iubire! Şi-ntr-adevăr, spre fericirea voastră, discipoli ai cunoaşterii!</p>
               <p rend="justify">Cum aţi putea să suportaţi voi lumea, discipoli ai cunoaşterii, fără speranţa-aceasta? Nu trebuie să-aveţi neşansa de-a vă naşte nici într-un univers de negândit şi nici în unul care n-are sens.</p>
               <p rend="justify">Dar spre-a-mi deschide întru totul inima spre voi, prieteni, am să vă spun: dacă ar exista aievea zei, cum aş putea eu suporta să nu fiu zeu? Aşadar, nu există zei.</p>
               <p rend="justify">Am tras concluzia aceasta; dar ea la rândul ei mă trage. -</p>
               <p rend="justify">Dumnezeu este o presupunere: dar cine ar putea să soarbă toate durerile unei atare presupuneri, fără să moară? Răpi-vom oare creatorului credinţa sa şi vulturului plutirea sa în depărtări vultureşti?</p>
               <p rend="justify">Dumnezeu este un gând care îndoaie tot ce este drept şi care clatină tot cei statornicit. Adică cum? Putea-va oare timpul să dispară şi tot ce-i trecător să fie doar minciună?</p>
               <p rend="justify">Gândul acesta zdruncină şi ameţeşte fiinţa omenească, făcând stomacul ei să vomiteze; într-adevăr, a pre-supune-aşa ceva înseamnă o boală-ameţitoare.</p>
               <p rend="justify">Rele şi duşmănoase omului găsesc că sunt toate aceste-nvăţături despre Unic şi Absolut şi Imuabil şi Mulţumit-în-sine şi Nepieritor.</p>
               <p rend="justify">Tot ce este Nepieritor – e numai un simbol! Şi prea sunt mincinoşi poeţii.</p>
               <p rend="justify">Însă simbolurile cele-adevărate să vorbească de timp şi devenire: căci ele trebuie să fie o laudă şi o justificare a tot-ceea-ce-este-pieritor!</p>
               <p rend="justify">Creaţia – iată în ce constau eliberarea cea deplină de suferinţă şi marea uşurare-a vieţii. Dar pentru a fi creator, este nevoie să-nduri multe suferinţe şi multe metamorfoze.</p>
               <p rend="justify">Da, creatori, de multe morţi amare va trebui să aveţi parte în cursul vieţii! în felu-acesta veţi susţine şi justifica tot-ceea-ce-este-pieritor.</p>
               <p rend="justify">Pentru ca creatorul să fie chiar copilul care se va naşte, va trebui el însuşi să-i fie născătoare şi să ia asupra sa toată durerea naşterii.</p>
               <p rend="justify">Într-adevăr, cutreierat-am sute de suflete, sute de leagăne şi suferinţe ale naşterii. De multe despărţiri avut-am parte, ştiu sfâşierea ceasurilor ultime.</p>
               <p rend="justify">Însă aceasta mi-e voinţa creatoare, acesta e destinul meu. Sau, ca să vorbesc mai sincer: acesta este chiar destinul – aşa cum şi l-a vrut voinţa mea.</p>
               <p rend="justify">Întreaga mea simţire suferă în mine şi stă cantr-o-nchi-soare: însă voinţa mea întotdeauna vine să mă elibereze şi să-mi aducă bucurie.</p>
               <p rend="justify">Vrerea eliberează: aceasta este-adevărata-nvăţătură despre voinţă şi libertate – aceasta vă învaţă Zarathu-stra.</p>
               <p rend="justify">A nu-mai-vrea, a nu-mai-preţui şi a nu-mai-crea! de mi-ar rămâne ne-ncetat departe această mare oboseală!</p>
               <p rend="justify">Chiar în cunoaştere, eu simt doar zămislirea şi plăcerea voinţei mele; şi dacă e nevinovată cunoaşterea mea, e pentru că în ea se manifesta voinţa de a zămisli.</p>
               <p rend="justify">Voinţa-aceasta m-a atras departe de Dumnezeu şi zei; ce ne-ar rămâne oare de creat, dacă-acei zei ar exista cu-adevărat?</p>
               <p rend="justify">Pasionata mea voinţă de-a crea mă-mpinge însă iar şi iar spre oameni, aşa cum dalta e-mboldită către piatră.</p>
               <p rend="justify">Vai! oameni, imaginea mea doarme încă-n piatră, imaginea imaginilor mele! Vai, de ce i s-a menit să doarmă în piatra cea mai aspră şi mai hâdă?</p>
               <p rend="justify">Acum ciocanul meu se-nverşună năprasnic împotriva închisorii ei. Din piatră zboară ţăndări, dar ce-mi pasă?</p>
               <p rend="justify">Vreau să-mplinesc ce-am început: căci a venit spre mine-o umbră – ce-i mai tăcut şi mai uşor în lucruri, iată, veni deodată înspre mine!</p>
               <p rend="justify">Da, frumuseţea Supraomului veni spre mine, luând un chip de umbră. O, fraţi ai mei! De-acuma ce-mi pasă mie – de zei! -</p>
               <p rend="justify">Aşa grăit-a Zarathustra.</p>
               <p rend="justify">Prieteni, cuvinte batjocoritoare mi s-au aruncat: „Ui-taţi-vă la Zarathustra! Nu umblă printre noi ca printre animale?”</p>
               <p rend="justify">Mai bine s-ar fi zis: „Fiul cunoaşterii se plimbă printre oameni precum nişte animale.”</p>
               <p rend="justify">Dar omul însuşi, pentru cel care cunoaşte, e animalul cu obrajii rumeni.</p>
               <p rend="justify">Cum i s-a întâmplat aceasta? Nu pentru că a trebuit, mult prea adesea, să se ruşineze?</p>
               <p rend="justify">O, voi prieteni! Aşa vorbeşte cel care cunoaşte: ruşine, şi ruşine, şi ruşine – iată ce e istoria omului!</p>
               <p rend="justify">De-aceea omul nobil îşi propune pe nimeni să nu umilească: ruşinea şi-o impune el în faţa celor care suferă.*</p>
               <p rend="justify">Mie într-adevăr nu-mi plac miloşii care se simt atât de fericiţi în mila lor: prea tare le lipseşte lor ruşinea.</p>
               <p rend="justify">Chiar dacă trebuie să fiu milos, nu vreau să mi se spună-aşa; iar dacă sunt, îmi place să păstrez distanţa.</p>
               <p rend="justify">Mai bucuros sunt să-mi acopăr chipul şi să mă-nde-părtez, 'nainte de a fi recunoscut: vă sfătuiesc să procedaţi la fel, dragi prieteni!</p>
               <p rend="justify">Plăcută mi-ar fi soarta să-ntâlnesc întotdeauna numai oameni care nu suferă, aşa ca voi, cu-atare inşi să mi se-ngăduie să-mpart şi miere, şi speranţă, şi mân-care!</p>
               <p rend="justify">De fapt, făcut-am pentru cei ce suferă şi una şi-alta; dar ceea ce mi s-a părut că ar fi mai bine să fac mi-a fost învăţătura spre mai bine.</p>
               <p rend="justify">De când există oameni, omul s-a bucurat mult prea puţin; acesta-i, fraţi ai mei, păcatul nostru-originar!</p>
               <p rend="justify">Cu cât vom învăţa mai bine să ne bucurăm, cu-atât o să ne dezvăţăm mai bine de-a face pe alţii să sufere şi să mai născocească alte dureri.</p>
               <p rend="justify">De-aceea îmi spăl mâna care l-a ajutat pe cel ce suferă şi de aceea îmi şterg chiar şi sufletul.</p>
               <p rend="justify">Căci dacă l-am văzut pe suferind cum suferă, mi-a fost ruşine de ruşinea lui; iar când într-adevăr l-am ajutat, păcătuit-am faţă de mândria lui amarnic.</p>
               <p rend="justify">Marile obligaţii nu stârnesc recunoştinţa, ci pofta de revanşă; iar dacă-o mică binefacere nu e uitată, ea se transformă-n vierme care roade.</p>
               <p rend="justify">„Să fiţi distanţi în acceptare! Să arătaţi că-i o onoare că voi binevoiţi să acceptaţi!” – aşa îi sfătuiesc pe cei care nu au nimic de dăruit.</p>
               <p rend="justify">Dar eu sunt dintre cei ce dăruiesc: prea bucuros fac daruri prietenilor din prietenie. însă străinii şi săracii să-şi culeagă ei înşişi fructele din pomul meu: astfel or să se ruşineze mai puţin.</p>
               <p rend="justify">Iar cerşetorii trebuie să fie-nlăturaţi! De fapt, te enervezi şi când le dai, dar şi când nu le dai.</p>
               <p rend="justify">La fel cei păcătoşi şi cei cu conştiinţa încărcată! O, credeţi-mă, fraţi ai mei: tot ce e remuşcare te-ndeamnă doar să muşti.</p>
               <p rend="justify">Însă mai rău ca toate e cugetul mărunt. De fapt, mai bine să faci rău decât să cugeţi cu meschinărie!</p>
               <p rend="justify">Fără-ndoială vă gândiţi: „Plăcerile acestor răutăţi mărunte ne cruţă de multe fapte rele foarte mari.” Aici însă nu-i vorba de cruţare.</p>
               <p rend="justify">Fapta cea rea este ca un buboi: irită, te mănâncă şi plesneşte – vorbirea ei e sinceră.</p>
               <p rend="justify">„Uite, eu sunt o boală” – aşa vorbeşte fapta rea; aceasta e sinceritatea ei.</p>
               <p rend="justify">Dar cugetul mărunt este ca o ciupercă: se furişează şi se ghemuieşte şi vrea să nu mai fie nicăieri – până ce-ntregul corp este mâncat şi supt de-o sumedenie de ciuperci mărunte.</p>
               <p rend="justify">Cui însă este posedat de diavol îi strecor această vorbă în ureche: „Mai bine-i totuşi să laşi să crească diavolul din tine! Există chiar şi pentru tine un drum al măreţiei!” -</p>
               <p rend="justify">Ah, fraţi ai mei! Prea multe ar putea să fie spuse despre fiecare!</p>
               <p rend="justify">Şi mulţi ajung să fie pentru noi ca transparenţi, aceasta însă nu înseamnă c-am fi în stare să-i pătrundem.</p>
               <p rend="justify">Viaţa-ntre oameni este grea, pentru că-i foarte greu să taci.</p>
               <p rend="justify">Şi nu cu cel antipatic suntem adesea mai nedrepţi, ci cu omul cu care nu avem de fapt nimic.</p>
               <p rend="justify">Dacă prietenul tău este suferind, oferă un azil durerii sale, însă cu un pat aspru, ca de lazaret: în fe-lu-acesta îi vei fi folositor.</p>
               <p rend="justify">Dacă prietenul îţi face rău, să-i spui: „îţi iert tot răul ce mi l-ai făcut; dar răul ce ţi l-ai făcut chiar ţie – cum aş putea pe-acesta să ţi-l iert!”</p>
               <p rend="justify">Aşa vorbeşte-orice iubire mare: ea depăşeşte chiar şi milă şi iertare.</p>
               <p rend="justify">Oricine trebuie să-şi stăpânească inima; căci dacă îi dă drumul, cu ea o dată i s-a dus şi capul!</p>
               <p rend="justify">Vai, unde-n lume se înfăptuiesc mai multe nerozii decât la cei miloşi? Şi ce stârneşte-n lume mai mult amar, ca neroziile celor miloşi?</p>
               <p rend="justify">Vai tuturora celor ce iubesc, care nu izbutesc să se ridice deasupra milei lor!</p>
               <p rend="justify">Aşa-mi grăia odată diavolul: „Şi Dumnezeu îşi are infernul său: este iubirea lui faţă de oameni.”</p>
               <p rend="justify">Şi nu demult l-am auzit spunând această vorbă: „Dumnezeu a murit; din mila lui faţă de oameni murit-a Dumnezeu.”</p>
               <p rend="justify">Fiţi cu băgare de seamă-n faţa milei: din partea-ace-ea un negru nor se-nalţă peste om! Şi credeţi-mă: ştiu să citesc semnele vremii!</p>
               <p rend="justify">Reţineţi însă şi această vorbă: orice iubire mare trece dincolo de propria sa milă, fiindcă ea vrea să-şi creeze chiar ceea ce iubeşte!</p>
               <p rend="justify">„Pe mine însumi mă jertfesc iubirii mele şi pe aproapele meu ca pe mine” – aşa vorbesc toţi cei care creează.</p>
               <p rend="justify">Toţi creatorii însă sunt lipsiţi de milă. -</p>
               <p rend="justify">Aşa grăit-a Zarathustra.</p>
               <p rend="justify">, il ¦: ¦; = DESPRE PREOŢI, %;</p>
               <p rend="justify">Iar într-o zi, făcând un semn discipolilor, Zarathustra le grăi aceste vorbe: „Uitaţi-vă la preoţi: deşi îmi suni duşmani, să treceţi liniştiţi pe lângă ei cu săbiile-n teacă!</p>
               <p rend="justify">Există chiar şi printre ei eroi; mulţi dintre ei au suferit prea mult – de-aceea vor să-i facă şi pe alţii să sufere.</p>
               <p rend="justify">Sunt foarte răi duşmani: nimic nu este mai răzbunător ca umilinţa lor. Uşor se întinează cel ce le caută pricină.</p>
               <p rend="justify">Dar sângele meu este rudă cu al lor: şi vreau să ştiu că sângele îmi este onorat chiar şi-n al lor.” -</p>
               <p rend="justify">Şi după ce aceştia trecură, Zarathustra începu să sufere; dar nu luptă cu-această durere, ci pomi să spună-aşa: i; r:</p>
               <p rend="justify">Pe preoţii aceştia îi deplâng. Ba chiar mă şi dezgustă; însă de faptu-acesta-mi pasă cel mai puţin, de când sunt printre oameni.</p>
               <p rend="justify">Dar sufăr şi mă chinui alăturea de ei: mi-apar ca deţinuţi şi osândiţi. Acela, pe care ei îl socotesc mântuitorul lor, i-a pus în lanţuri: în lanţurile falselor valori şi ale vorbelor deşarte! Vai, dacă cineva i-ar mântui de mântuitorul lor!</p>
               <p rend="justify">Cum rătăceau pe mare într-o zi, li s-a părut că acostaseră pe-o insulă; dar au văzut că nu era decât un monstru adormit!</p>
               <p rend="justify">Falsele valori şi vorbe în deşert – aceştia-s monştrii cei mai răi ai muritorilor; vreme-ndelungă doarme şi aşteaptă-n ele fatalitatea.</p>
               <p rend="justify">Dar într-o zi ea se trezeşte şi devoră şi înghite tot ce şi-a-ntemeiat pe ea un adăpost.</p>
               <p rend="justify">O, uitaţi-vă la adăposturile pe care şi le-au ridicat preoţii-aceştia! Peşterile lor dulce-mbălsămate ei le numesc biserici!</p>
               <p rend="justify">Vai, ce lumină falsă, ce aer îmbâcsit! Aici unde nu i se-ngăduie sufletului să zboare spre propriile-i înălţimi!</p>
               <p rend="justify">Ci dimpotrivă credinţa lor le porunceşte: „Urcaţi aceste trepte în genunchi, voi, păcătoşilor!” într-adevăr, cu mult mai mult îmi plac cei insolenţi, decât ochii lor daţi peste cap de pietate şi pudoare!</p>
               <p rend="justify">Cine şi-a construit atare peşteri şi trepte pentru ispăşire? Nu chiar aceia ce voiau să se ascundă, care se ruşinau de puritatea cerului?</p>
               <p rend="justify">Şi-abia când cerul pur va străluci din nou prin bol-ţile-i crăpate şi jos în iarbă, şi prin macii zidurilor în ruină – abia atunci îmi voi întoarce inima înspre al-taru-acestui Dumnezeu.</p>
               <p rend="justify">Ei au dat numele de Dumnezeu la tot ce li se-mpo-trivea şi îi făcea să sufere: şi-ntr-adevăr, mult eroism era şi felurit, în toată pietatea lor!</p>
               <p rend="justify">Şi n-au ştiut să-arate dragoste lui Dumnezeu altfel decât punând pe cruce omul!</p>
               <p rend="justify">Asemenea unor cadavre au vrut să-şi ducă viaţa, cadavrul lor şi l-au drapat în negru; simt chiar şi-n predicile lor mirosul camerelor mortuare.</p>
               <p rend="justify">Cine trăieşte lângă ei trăieşte în vecinătatea unor lacuri negre, din care broaştele-şi orăcăie cântecul dulce melancolic.</p>
               <p rend="justify">Cântare mult mai nobilă-ar fi trebuit să-mi cânte, spre a mă face să cred în mântuitorul lor: iar ucenicii-aces-tuia-ar fi trebuit să-arate mult mai mântuiţi!</p>
               <p rend="justify">Goi mi-ar plăcea să-i văd: căci numai frumuseţea este predică de mântuire. Pe cine însă ar putea să mai convingă-această mâhnire-mbrobodită?</p>
               <p rend="justify">De fapt, mântuitorii lor nu sunt eroi ai libertăţii, nici nu coboară din al şaptelea ei cer! De fapt, aceştia n-au călcat niciodată covoarele cunoaşterii!</p>
               <p rend="justify">Spiritu-acestor salvatori stă în lacune; şi-n fiecare din aceste lacune ei şi-au aşezat iluzia, adică-o umplutură, pe care au numit-o Dumnezeu.</p>
               <p rend="justify">Spiritul lor s-a înecat în mila lor, iar când se dilatau şi se umflau de milă, întotdeauna pe deasupra ei plutea o mare nerozie.</p>
               <p rend="justify">Plini de ardoare şi cu strigăte îşi împingeau pe punte turma lor; de parcă-o punte singură ar exista spre viitor! De fapt, aceşti păstori erau ei înşişi nişte oi!</p>
               <p rend="justify">Spirite mici, dar suflete cuprinzătoare aveau aceşti păstori; dar, fraţi ai mei, ce neîncăpătoare-au fost până acum chiar sufletele cele mai cuprinzătoare!</p>
               <p rend="justify">Cu urme-nsângerate şi-au scris ei drumul, pe care-l străbăteau, iar nerozia lor îi învăţa că adevărul se mărturiseşte cu sânge.</p>
               <p rend="justify">Dar sângele este cel mai nepotrivit martor al adevărului; sângele înveninează cea mai pură-nvăţătură, făcând din ea doar ură şi iluzie a inimilor.</p>
               <p rend="justify">Şi dacă unul pentru-nvăţătura sa trece prin foc – ce dovedeşte-aceasta! Mai bine-ar fi, într-adevăr, ca-n-văţătura noastră să se nască doar din jarul nostru!</p>
               <p rend="justify">Inimă-nfierbântată şi cap rece: acolo unde-acestea două se-ntâlnesc, se iscă-un vânt vijelios, „Mântuitorul”.</p>
               <p rend="justify">Au existat într-adevăr oameni mai mari şi mai de rang, decât cei cărora poporul le-a zis mântuitori, aceste vijelii tulburătoare!</p>
               <p rend="justify">Dar chiar de cei ce-au fost cu mult mai mari ca toţi mântuitorii, ar trebui să fiţi voi mântuiţi, o, fraţi ai mei, voi care vreţi să vă găsiţi cărarea libertăţii!</p>
               <p rend="justify">Încă nicicând n-a existat vreun Supraom. Goi, i-am văzut eu şi pe unul, şi pe altul, pe cel mai mic şi cel mai mare dintre oameni:</p>
               <p rend="justify">Prea asemănători sunt amândoi. De fapt, chiar cel mai mare mi-a părut – prea omenesc! -</p>
               <p rend="justify">Aşa grăit-a Zarathustra.</p>
               <p rend="justify">Cu tunete şi celeste focuri de-artificii ar trebui să se vorbească simţurilor care-aţipesc şi care dorm.</p>
               <p rend="justify">Dar vocea frumuseţii vorbeşte-ncet: ea intră doar în sufletele cele mai treze.</p>
               <p rend="justify">Încet mi s-a cutremurat şi mi-a surâs azi scutul meu; este surâsul şi cutremurul cel sfânt al frumuseţii.</p>
               <p rend="justify">Pe seama voastră, virtuoşilor, râdea azi frumuseţea mea. Iar vocea ei mi-a îngânat acestea: „Ei vor să fie pe deasupra – plătiţi!”</p>
               <p rend="justify">Voi, virtuoşii, pe deasupra vreţi şi plată! Răsplată vreţi, pentru virtute şi cer pentru pământ, şi veşnicie pentru clipa voastră de acum?</p>
               <p rend="justify">Şi-acum vă mimaţi pe mine, pentru că susţin că nu există nici un distribuitor de plată şi răsplată? Şi-ntr-adevăr, eu nu susţin măcar aceasta: că virtutea şi-ar fi ei înseşi o răsplată.</p>
               <p rend="justify">Vai, asta e tristeţea mea: până-n străfundul lucrurilor s-a înfipt minciuna răsplăţii şi pedepsei – şi-acum chiar până în străfundul sufletelor voastre, virtuoşilor! însă asemeni colţului unui mistreţ cuvântul meu va trebui să răscolească străfundul sufletelor voastre; brăz-dar de plug voi fi eu pentru voi.</p>
               <p rend="justify">Tot ce e taină a străfundurilor voastre va trebui adusă în lumină; iar când veţi sta zăcând în soare scormoniţi şi sfărâmaţi, atunci chiar şi minciuna voastră se va despărţi de adevărul vostru.</p>
               <p rend="justify">Fiindcă-acesta-i adevărul vostru: voi sunteţi prea curaţi pentru gunoiul unor cuvinte ca pedeapsă, răzbunare, plată şi răsplată.</p>
               <p rend="justify">Voi vă iubiţi virtutea, precum mama copilul; dar auzit-a cineva vreodată ca o mamă să vrea să fie răsplătită pentru iubirea ei?</p>
               <p rend="justify">Sine al vostru, cel mai scump, vă e virtutea. O sete-a ciclurilor e în voi: pentru-a se-nchide ne-ncetat pe sine însuşi, de-aceea luptă şi se-nfăşoară oricare ciclu.</p>
               <p rend="justify">Şi-asemeni stelei ce s-a stins e fiecare faptă a virtuţii voastre: lumina ei e încă-n mers, călătoreşte – şi oare când nu va mai fi în mers?</p>
               <p rend="justify">La fel, lumina virtuţii voastre este încă-n mers, chiar după ce acţiunea ei s-a săvârşit. Chiar dacă-ar fi uitată, chiar şi moartă, raza luminii este încă vie şi călătoare.</p>
               <p rend="justify">Virtutea voastră fie-vă deci Sine, şi nicidecum un corp străin, o simplă piele sau manta: acesta-i adevărul din străfundul sufletelor voastre, virtuoşilor! – însă într-adevăr există alţii cărora li-e virtute zvârco-lirea sub biciuşca: iar voi prea v-aţi plecat urechea la strigătele lor!</p>
               <p rend="justify">În timp ce alţii spun că-ar fi virtute amorţirea viciilor lor; şi-ndată ce invidia şi ura lor stau s-amorţească, simţul „dreptăţii” lor se-nviorează, frecându-şi ochii adormiţi.</p>
               <p rend="justify">Şi mai există unii care sunt traşi în jos: diavolul lor îi trage. Dar pe măsură ce se prăbuşesc, li se aprinde ochiul strălucind şi pofta după Dumnezeul lor.</p>
               <p rend="justify">Vai, auzul vostru-a prins şi strigătele lor, o! virtuoşilor: „Tot ceea ce eu nu suni-iată ce-i Domnul şi virtutea mea!”</p>
               <p rend="justify">Şi mai există alţii ce-naintează scârţâind, greoi, asemenea unor căruţe care transportă pietre: aceştia vorbesc foarte mult de demnitate şi virtute – zic că-i virtute ceea ce îi ţine-n frâu!</p>
               <p rend="justify">Există alţii, ca nişte orologii bine trase, şi care-şi scot tictacul lor şi au pretenţia că-acest tictac este virtute.</p>
               <p rend="justify">De fapt, aceştia-mi fac plăcere: oriunde dau peste asemenea maşinării, le trag batjocorindu-le, făcându-le să zbârnâie-n continuare!</p>
               <p rend="justify">Sunt însă alţii mândri de bucăţica lor măruntă de dreptate şi săvârşesc de dragul ei nelegiuirea peste tot: încât întreaga lume-i înecată în nedreptatea lor.</p>
               <p rend="justify">Vai, ce groaznic picură din gura lor vorba „virtute”! Iar când declară: „am fost drept”, se-aude parcă: „a fost dreptul meu!”1</p>
               <p rend="justify">Ei, cu virtutea lor, ar vrea să crape ochii duşmanilor; şi nu se-nalţă pe ei înşişi, decât spre-a-i cobori pe ceilalţi.</p>
               <p rend="justify">Există iarăşi alţii ce stau în smârcurile lor şi-a căror voce se aude dintre trestii: „Virtute-nseamnă să stai calm în smârc.</p>
               <p rend="justify">Noi nu muşcăm pe nimeni, noi ne ferim din calea celui care vrea să muşte; noi suntem totdeauna de părerea ce ni se dă.”</p>
               <p rend="justify">1. Am tradus în felul acesta jocul de cuvinte: „ich bin gerecht/ich bin gerăcht” („am fost drept/am fost răzbunat”). – (N.t.)</p>
               <p rend="justify">Şi mai există alţii care gesticulează cu-ncântare şi se gândesc: Virtutea este tot un fel de gest.</p>
               <p rend="justify">Genunchii lor imploră-ne-ncetat, iar mâinile lor sunt doar laude ale virtuţii, dar inima lor nu ştie nimica despre ea.</p>
               <p rend="justify">Şi mai există alţii care găsesc căi o virtute dacă zici: „Virtutea este necesară”; dar în adâncul lor ei cred că doar poliţia e necesară.</p>
               <p rend="justify">Şi câte unul, care nu-i în stare să zărească grandoarea oamenilor, susţine căi virtute dacă observi cât mai de-aproape nimicnicia lor: această-uitătură-a lui chio-rişă el socoteşte că-i virtute.</p>
               <p rend="justify">Iar alţii vor să fie educaţi şi îndreptaţi şi socotesc că-aceasta e virtutea; iar alţii vor să fie răsturnaţi – şi-aceasta zic ei că-i virtute.</p>
               <p rend="justify">În felu-acesta cred cu toţii că fiecare are parte de virtute; sau fiecare cel puţin se vrea cunoscător în ce e „rău” şi „bine”.</p>
               <p rend="justify">Dar Zarathustra n-a venit ca să le spună tuturor acestor nebuni şi mincinoşi: „Ce ştiţi voi, ce puteţi să ştiţi despre virtute!” -</p>
               <p rend="justify">Ci ca să vă scârbiţi, prieteni dragi, de vechile cuvinte, pe care voi le-aţi învăţat de la nebuni şi mincinoşi:</p>
               <p rend="justify">Să vi se facă scârbă de cuvinte cum sunt „plată”, „răsplată”, „răzbunare dreaptă” şi „pedeapsă”. -</p>
               <p rend="justify">Să vi se facă scârbă să mai spuneţi: „că orice faptă este bună, când este dezinteresată”.</p>
               <p rend="justify">Vai, dragi prieteni! Când eul vostru însuşi o să fie în fapta voastră, cum este mama în copil: acesta fie numele pe care voi să-l daţi virtuţii!</p>
               <p rend="justify">Iată că v-am deposedat de sute de cuvinte, de ju-căriile-ndrăgite ale virtuţii voastre; şi-acum vă supăraţi pe mine, întocmai cum se supără copiii.</p>
               <p rend="justify">Ei se jucau pe malul mării – şi iată că veni un val şi le răpi deodată jucăriile-n adine: şi-acum ei plâng.</p>
               <p rend="justify">Însă acelaşi val le va aduce alte jucării, şi alte scoici pestriţe va-mprăştia în faţa lor!</p>
               <p rend="justify">În felu-acesta se vor consola; şi-asemeni lor şi voi, prieteni dragi, şi voi avea-veţi consolarea voastră – şi alte scoici pestriţe! – i Aşa grăit-a Zarathustra.</p>
               <p rend="justify">! DESPRE MIŞEI</p>
               <p rend="justify">' Viaţa este un izvor al bucuriei; însă acolo unde vin să bea mişeii, toate izvoarele sunt otrăvite.</p>
               <p rend="justify">Plăcut îmi este tot ce e curat; dar nu-mi place să văd mutrele rânjitoare şi setea celor care nu-s curaţi.</p>
               <p rend="justify">Ei şi-au azvârlit privirile-n fintână: acum surâsul lor dezgustător îmi licăreşte din adâncul apei.</p>
               <p rend="justify">Ei apa sfântă-au otrăvit-o cu senzualitatea lor; iar când dau numele de bucurie murdarelor lor visuri, ei otrăvesc chiar şi cuvintele.</p>
               <p rend="justify">Se indignează flacăra, când ei şi-aşază lângă foc jilavele lor inimi; spiritul însuşi fierbe şi fumegă, când se apropie de foc mişeii.</p>
               <p rend="justify">Fructul se fleşcăie dulceag în mina lor: privirea lor răstoarnă şi veştejeşte pomul roditor.</p>
               <p rend="justify">Nu numai unul care şi-a pierdut chiar gustul vieţii, din cauza mişeilor şi l-a pierdut: el nu mai vrea să-mpartă nici izvorul, nici focul şi nici poamele cu cei mişei.</p>
               <p rend="justify">Nu numai unul, retrăgându-se-n pustiu, a preferat să-ndure setea cu animalele de pradă, decât să stea în preajma jgheaburilor alăturea de cămilarii nespălaţi.</p>
               <p rend="justify">Nu numai unul, din cei care se năpustiră ca distrugători şi ca o grindină peste livezile cu fructe, a vrut doar să strivească sub picior mutra mişeilor şi să le-nchidă astfel botul.</p>
               <p rend="justify">Şi-mbucătura ce mi-a stat mai mult în gât n-a fost să ştiu că viaţa însăşi pretinde duşmănie, şi moarte, îşi tortură:</p>
               <p rend="justify">Ci întrebarea ce mi-am pus-o într-o bună zi, cu care era cât pe-aci să mă înec: cum? oare vieţii îi sunt necesari mişeii?</p>
               <p rend="justify">Sunt oare necesare fântânile-otrăvite, şi focurile rău mirositoare, şi visurile murdărite, şi larvele în pâinea vieţii?</p>
               <p rend="justify">Nu ura mea, ci scârba mea-mi înfulecă cu poftă viaţa! Vai, de multe ori făcutu-mi-s-a silă de spirit, văzând că şi mişeii sunt spirituali!</p>
               <p rend="justify">Şi celor care stăpânesc le-am întors spatele, când am văzut ce-nseamnă azi a stăpâni: afaceri mici şi târguieli pentru putere – cu cei mişei!</p>
               <p rend="justify">Printre popoare ce vorbesc străine limbi am locuit, şi cu urechile-astupate: ca să-mi rămână neştiute afacerile lor mărunte şi târguielile pentru putere.</p>
               <p rend="justify">Şi astupându-mi nările-am trecut scârbit prin tot ce încă ţine de ieri şi azi: pentru că-ntr-adevăr miroase groaznic tot ce mai ţine de ieri şi azi din cauza mişeilor ce scriu!</p>
               <p rend="justify">Ca un infirm, care ar fi şi surd, şi orb, şi mut, mi-am dus viaţa multă vreme, anume ca să nu fiu împreună cu mişeii puterii, scrisului şi desfătărilor.</p>
               <p rend="justify">Sleit urcat-a spiritul meu treptele, şi cu prudenţă; pomana bucuriilor îl consola; orbul îşi sprijină viaţa în baston.</p>
               <p rend="justify">Dar ce mi s-a-ntâmplat? Cum am scăpat de scârbă? Cum a întinerit privirea mea? Cum am ajuns pe înălţimi, acolo unde nu se mai găsesc mişei ce stau pe marginea fântânilor?</p>
               <p rend="justify">Oare dezgustul mi-a dat aripi şi forţa de-a descoperi izvoare? într-adevăr, a trebuit să mă înalţ mai sus ca tot, ca să găsesc din nou izvorul bucuriei!</p>
               <p rend="justify">Da, l-am găsit, o, fraţi ai mei! Aici mai sus ca tot îmi susură izvorul bucuriei! Aici există-ntr-adevăr o viaţă din care n-a sorbit nici un mişel!</p>
               <p rend="justify">Chiar prea bogat ţâşneşti spre mine, izvor al bucuriei! Şi-adesea faci să se reverse paharul, vrând să-l umpli!</p>
               <p rend="justify">Încă mai trebuie să mă deprind a mă apropia de tine cu mai multă modestie: inima mea ţâşneşte prea bogat spre tine:</p>
               <p rend="justify">Inima mea, în care arde vara mea, scurtă, fierbinte, melancolică, preafericită: o! cum tânjeşte vara inimii mele după răcoarea ta!</p>
               <p rend="justify">S-a dus tristeţea cea şovăitoare a primăverii mele! Topită-i răutatea fulgilor de nea din iunie! Vară am devenit, şi-amiază-a verii.</p>
               <p rend="justify">O vară sus pe culmi cu reci izvoare şi linişte preafericită: veniţi, prieteni, ca liniştea să fie şi mai fericită!</p>
               <p rend="justify">Căci iată-aici e culmea noastră – şi patria; aici noi ne aflăm prea sus, iar panta este prea abruptă pentru mişei şi pentru setea lor.</p>
               <p rend="justify">Prieteni, aruncaţi-vă privirea pură-n izvorul bucuriei mele! Cum ar putea ea să mai fie tulburată? Ea dimpotrivă o să vă surâdă cu toată puritatea ei.</p>
               <p rend="justify">În arborele viitorului o să ne facem cuibul; şi vulturii ne vor aduce nouă, celor singuri, hrană în pliscurile lor!</p>
               <p rend="justify">Într-adevăr, nu-i nici o hrană pentru cei impuri! Să creadă că mănâncă foc şi că-şi ard boturile!</p>
               <p rend="justify">Într-adevăr, noi nu vom da aici nici un azil celor impuri! Căci fericirea noastră lor li s-ar părea, şi pentru spirite şi pentru corpuri, o peşteră de gheaţă!</p>
               <p rend="justify">Ca vânturile aspre, noi vrem ca să hălăduim deasupra lor, vecini cu vulturii şi cu zăpezile, vecini cu soarele: întocmai cum îşi duc viaţa vânturile aspre.</p>
               <p rend="justify">Şi-asemeni unui vânt, aş vrea să-mi suflu asupra lor spiritul meu, să taie răsuflarea spiritului lor: acesta fi-va viitorul meu.</p>
               <p rend="justify">Într-adevăr, vânt aspru este Zarathustra pentru cele dedesubtul lui; iar sfatul lui, pe care l-ar împărtăşi duşmanilor şi tuturor acelora care tuşesc şi scuipă, e acesta: „Feriţi-vă de a scuipa-mpotriua vântului!” -</p>
               <p rend="justify">Aşa grăit-a Zarathustra.</p>
               <p rend="justify">Uite, aceasta e caverna tarantulei! Vrei s-o vezi poate chiar pe ea? Aici e pânza ei; atinge-o: tremură.</p>
               <p rend="justify">Uite-o că vine-n grabă: fii binevenită, tarantulă! Pe spate porţi triunghiul negru, semnul tău; şi ştiu la fel de bine ce porţi în suflet.</p>
               <p rend="justify">În sufletul tău locuieşte răzbunarea; iar unde muşti, acolo creşte-o zgaibă neagră; veninul răzbunării tale ameţeşte sufletele!</p>
               <p rend="justify">De-aceea-n pilde am să vă vorbesc, vouă, celor ce ameţiţi sufletele, vouă – predicatorilor egalitâţui Voi sunteţi pentru mine tarantule, fiinţe-ascunse ale răzbunării!</p>
               <p rend="justify">Eu însă vreau să luminez ascunzătoarea voastră: de-aceea vă voi azvârli-n obraz hohotul meu de pe-năl-ţimi.</p>
               <p rend="justify">Iată de ce vă siâşii pânza: pentru ca furia să vă silească să ieşiţi din peştera minciunii voastre, iar răzbunarea voastră să iasă la iveală din ceea ce numiţi „dreptatea” voastră.</p>
               <p rend="justify">Deoarece al libera pe om de răzbunare, aceasta este pentru mine puntea către speranţa cea mai-naltă şi-un curcubeu care urmează furtunilor ce par fără sfârşit.</p>
               <p rend="justify">Cu totul altceva vor însă tarantulele. „Tocmai aceasta socotim noi că-i dreptate: ca-ntreaga lume să fie plină de furtuna răzbunării noastre” – aşa îşi zic acestea între ele.</p>
               <p rend="justify">„Vrem răzbunare, vrem să-i umplem de noroi pe toţi cei care nu ne sunt asemenea” – aşa se jură taran-tulele-n adâncul inimilor lor.</p>
               <p rend="justify">„Voinţa de egalitate” – aceasta fi-va de acum 'nainte numele însuşi al virtuţii; iar noi cu strigătele noastre-i vom urmări pe toţi care deţin puterea!”</p>
               <p rend="justify">Predicatori pentru egalitate, în lăcomia voastră de „egalitate” răcneşte nebunia tiranică a neputinţei: cele mai tainice dorinţe de tiranie ale voastre se-ascund astfel sub numele virtuţii.</p>
               <p rend="justify">Înfumurare mohorâtă, invidie ţinută-n frâu, poate înfumurare şi invidie de la părinţi irump din voi ca o flacără şi nebunie-a răzbunării.</p>
               <p rend="justify">Ceea ce tatăl n-a-ndrăznit să spună răbufneşte în vorbirea fiului; şi-adesea am descoperit în fiu secretul dat pe faţă-al tatălui.</p>
               <p rend="justify">Se-aseamănă cu cei entuziaşti; însă în ei, nu inima se entuziasmează – ci răzbunarea. Iar când ajung să fie reci şi rafinaţi, nu spiritul lor, ci invidia îi face reci şi rafinaţi.</p>
               <p rend="justify">Invidia îi duce chiar pe cărarea filosofilor; e semnul distinctiv al geloziei lor – să meargă-ntotdeauna prea departe: încât, de oboseală, până la urmă sunt siliţi să aţipească în zăpadă, în fiecare tânguire-a lor răsună răzbunarea şi fiecare laudă a lor este-o voinţă de a face rău; şi-a face pe judecătorii li se pare-o fericire.</p>
               <p rend="justify">De-aceea eu vă sfătuiesc, prieteni, feriţi-vă de toţi aceia-n care instinctul de a pedepsi este puternic!</p>
               <p rend="justify">Aceştia sunt un neam de proastă calitate şi obârşie; pe faţa lor se vede că sunt o rasă de copoi şi de călăi.</p>
               <p rend="justify">Să nu vă-ncredeţi în aceia care vorbesc prea mult de propria lor justiţie. De fapt, nu numai mierea le lipseşte sufletelor lor.</p>
               <p rend="justify">Iar când ei înşişi se numesc „cei buni şi drepţi”, să nu uitaţi că pentru ca să fie farisei nu le lipseşte – decât puterea!</p>
               <p rend="justify">Prieteni dragi, nu vreau să fiu amestecat nici confundat cu alţii.</p>
               <p rend="justify">Există unii care predică învăţătura mea despre viaţă, dar care totodată sunt predicatori pentru egalitate şi tarantule.</p>
               <p rend="justify">Deşi tot cântă-n struna vieţii, ei stau ascunşi în peşterile lor, aceşti păianjeni veninoşi, îndepărtaţi de orice viaţă: ei prin aceasta vor să facă rău.</p>
               <p rend="justify">Ei vor astfel să facă rău celor care deţin acum puterea: căci în aceştia predica lor pentru moarte îşi află cel mai bun ecou.</p>
               <p rend="justify">Dacă n-ar fi astfel, aceste tarantule şi-ar schimba învăţătura: căci tocmai ele-au fost acelea care, odinioară, erau cele mai vajnice defăimătoare ale lumii şi trimiteau pe rug pe cei eretici.</p>
               <p rend="justify">Cu-aceşti predicatori pentru egalitate nu vreau să fiu amestecat nici confundat. Mie simţul justiţiei îmi spune: „oamenii nu sunt toţi egali.”</p>
               <p rend="justify">Şi nici nu trebuie să devină! Ce-ar fi imensa mea. iubire pentru Supraom, dacă-aş vorbi altfel?</p>
               <p rend="justify">Pe mii de punţi şi de poteci or să răzbată oamenii spre viitor şi-ntotdeauna o să fie între ei din ce în ce mai mult război şi inegalitate: aşa mă-ndeamnă marea mea iubire să vorbesc!</p>
               <p rend="justify">În duşmănia lor vor trebui să inventeze imagini şi fantome, şi-n frunte cu aceste imagini şi fantome or să se năpustească unii împotriva altora în bătălii ho-tărâtoare!</p>
               <p rend="justify">Bun şi rău, bogat şi sărac, luxos şi prăpădit şi toate numele valorilor: sunt arme şi embleme sunătoare, ce-ar trebui să-ajute viaţa să se depăşească fără-ncetare!</p>
               <p rend="justify">Mereu în sus vrea să se-nalţe, pe stâlpi şi trepte, viaţa însăşi: vrea să privească-n depărtare, după încân-tătoare frumuseţi – iată de ce are nevoie de-nălţime!</p>
               <p rend="justify">Şi pentru că îi trebuie-nălţime, îi trebuie şi trepte, şi rezistenţa treptelor, şi paşi ce suie! Viaţa vrea să suie şi-n felu-acesta să se depăşească.</p>
               <p rend="justify">Uitaţi-vă în jur, prieteni dragi! Aici unde e grota tarantulei, se-nalţă-alăturea ruinele unui străvechi altar – uitaţi-vă la ele cu ochi iluminaţi!</p>
               <p rend="justify">Într-adevăr, cel care-odinioară şi-a adunat aici gân-durile-i în piatră, în ce priveşte taina vieţii ştia cât omul cel mai înţelept!</p>
               <p rend="justify">Că luptele şi inegalitatea stăpânesc chiar şi-n împărăţia frumuseţii, şi bătăliile pentru putere şi preponderenţă: aceasta ne învaţă el aici prin cea mai limpede parabolă.</p>
               <p rend="justify">Cum bolţi şi arcuri se sfărâmă-aici dumnezeieşte în luptă liberă: cum se înfruntă cu lumini şi umbre unele pe altele, dumnezeiesc străduitoarele. -</p>
               <p rend="justify">Aşa şi noi să ne-fruntăm, prieteni dragi, ca inamici neşovăielnici şi frumoşi! Dumnezeieşte să luptăm ' unii-mpotriva altora! -</p>
               <p rend="justify">Vai! şi pe mine m-a-nţepat străvechea mea duşmancă, tarantula! Dumnezeieşte de neşovăielnic şi frumos m-a înţepat în deget!</p>
               <p rend="justify">„Da, e nevoie să existe pedeapsă şi dreptate – aşa gândeşte ea: să nu răsune aici degeaba cântecele-n onoarea duşmanilor!”</p>
               <p rend="justify">Da, ea s-a răzbunat! şi vai! acum din răzbunare o să-mi ameţească şi sufletul!</p>
               <p rend="justify">Dar ca să nu mă-nvârt de ameţeală, prieteni dragi, legaţi-mă vârtos aici de stâlpu-acesta! Mai bine să fiu stâlpnic, decât să ameţesc de pofta răzbunării!</p>
               <p rend="justify">Aşa să ştiţi: că Zarathustra nu e nici vârtej de vânt, şi nici ciclon; iar dacă e sortit să fie dansator, nicicând nu va fi dansator al tarantulei! 1 -</p>
               <p rend="justify">! Aşa grăit-a Zarathustra.</p>
               <p rend="justify">Poporului i-aţi fost slujbaşi şi superstiţiilor populare, voi toţi iluştri înţelepţi! nu însă adevărului! Şi tocmai de aceea vi s-a acordat onoare.</p>
               <p rend="justify">Şi tot de-aceea vi s-a permis şi necredinţa, fiindcă ea părea să fie doar o glumă şi un ocol pentru-a ajun-</p>
               <p rend="justify">1. Ca şi în româneşte, în limba germană numele păianjenului [TaranteU trimite la numele unui dans [Tarantelle). [N.t.) ge la popor. Aşa îşi lasă un stăpân în voie sclavii, dis-trându-se pe seama zburdălniciei lor.</p>
               <p rend="justify">Dar cel pe care poporul îl urăşte e ca un lup în haita clinilor: el este spiritul cel liber, duşman al lanţurilor, necredinciosul care locuieşte în păduri.</p>
               <p rend="justify">A-l hăitui pe-acesta până în bârlogul său – iată ce gloatele dintotdeauna au numit „simţ al dreptăţii”; şi încă îşi asmut şi-acuma împotriva lui câinii cu colţii cei mai ascuţiţi.</p>
               <p rend="justify">„Căci dacă adevărul există, e pentru că există poporul! Vai celor care-l caută aiurea!” – în felu-acesta s-a strigat mereu.</p>
               <p rend="justify">Voi vreţi să-i daţi dreptate poporului în ceea ce adoră: şi-acestui lucru voi îi spuneţi „voinţă de-adevăr”, voi înţelepţi iluştri!</p>
               <p rend="justify">Iar inima în pieptul vostru-şi zice-ntotdeauna: „Eu sunt născută din popor: de-acolo îmi răsună şi vocea lui Dumnezeu.”</p>
               <p rend="justify">Voi, îndărătnici şi prudenţi, asemenea măgarului, întotdeauna aţi pledat pentru popor.</p>
               <p rend="justify">Şi foarte mulţi din cei puternici, dorind să se în-stăpânească asupra poporului, şi-au înhămat în faţa cailor – un măgăruş, adică-un înţelept ilustru.</p>
               <p rend="justify">Şi-acum aş vrea, iluştri înţelepţi, să aruncaţi odată de pe voi cu totul blana de leu!</p>
               <p rend="justify">Blana de animal de pradă, tărcată, şi coama de cercetători, căutători, cuceritori!</p>
               <p rend="justify">Vai, pentru ca eu să-ajung să cred în „veridicitatea” voastră, ar fi nevoie mai întâi să vă sfărmaţi în faţa mea voinţa voastră de-a cinsti mereu ceva.</p>
               <p rend="justify">Veridic – îl numesc numai pe-acela care-n pustiuri fără Dumnezeu se duce, cu inima care-adora făcută ţăndări. Peste nisipu-ncins de soare şi gălbui, el caută cu ochii rătăciţi, murind de sete, oaze bogate în izvoare, unde fiinţe se-odihnesc la umbra arborilor.</p>
               <p rend="justify">Dar setea lui nu-l face să devină asemenea celor tihniţi: în toate oazele se găsesc imagini ale idolilor.</p>
               <p rend="justify">Înfometată, singură, brutală şi fără Dumnezeu: aşa se vrea pe sine însăşi voinţa unui leu.</p>
               <p rend="justify">Străină-oricărei fericiri de sclav şi liberă de zei şi adoraţii, fără de frică însă înfricoşătoare, mare şi singuratică: aşa-i voinţa omului veridic.</p>
               <p rend="justify">Asemeni oameni au trăit dintotdeauna în pustiu, spirite libere, domni ai deşertului; în timp ce în oraşe locuiesc cei îmbuibaţi, iluştri înţelepţi – ca animale de povară.</p>
               <p rend="justify">Căci ne-ncetat ei trag, precum măgarul – droşca poporului.</p>
               <p rend="justify">Nu că m-aş supăra pe ei: dar ei rămân în ochii mei doar slugi şi animale pentru ham, chiar dacă li-e har-naşamentul aurit.</p>
               <p rend="justify">Adeseori sunt slugi cinstite şi vrednice de laudă. Fiindcă astfel predică virtutea: „Dacă destinul tău e să fii slugă, vezi cui i-e mai folositor serviciul tău!</p>
               <p rend="justify">Spiritul şi virtutea stăpânului pe care-l ai să crească, prin faptul că eşti slujitorul lui: şi-astfel tu însuţi ai să creşti odată în spiritul şi în virtutea lui!”</p>
               <p rend="justify">Şi-ntr-adevăr, iluştri înţelepţi, voi, slugi ale poporului! Voi înşivă-aţi crescut o dată cu spiritul şi cu virtutea poporului – precum şi-acesta a crescut prin voi! Spre cinstea voastră spun aceasta!</p>
               <p rend="justify">Voi însă aţi rămas popor în ciuda tuturor virtuţilor, popor cu ochi miopi – popor care nu ştie ce este spl-ritull.</p>
               <p rend="justify">Spiritul este viaţa care, ea însăşi, taie în viaţă fără milă; al cărei propriu chin sporeşte propria-i cunoaştere – ştiaţi aceasta?</p>
               <p rend="justify">Iar fericirea spiritului este-aceea de-a fi uns cu mir şi consacrat prin lacrimi ca animal de sacrificiu – ştiaţi aceasta?</p>
               <p rend="justify">Orbirea orbului, şi căutarea lui, şi bâjbâiala dovedesc şi ele puterea soarelui, pe care l-a privit în faţă – ştiaţi aceasta?</p>
               <p rend="justify">Iar care cunoaşte trebuie să-nveţe să construiască punând munte peste munte! Să care munţii, pentru spirit e puţin – ştiaţi aceasta?</p>
               <p rend="justify">Voi ştiţi numai scânteile pe care le aruncă spiritul: voi nu vedeţi ce nicovală este el, şi nici cruzimea ciocanului cu care-o izbeşte.</p>
               <p rend="justify">Într-adevăr, voi nu cunoaşteţi mândria spiritului! Iar modestia lui aţi îndura-o vai! şi mai puţin, dacă vreodată ar începe să vorbească!</p>
               <p rend="justify">Şi niciodată încă voi n-aţi îndrăznit să vă-aruncaţi spiritul într-o groapă cu zăpadă: nu sunteţi destul de-nfierbântaţi pentru aceasta! De-aceea nu cunoaşteţi nici extazul răcelii lui de gheaţă.</p>
               <p rend="justify">Voi sunteţi prea familiari în toate cu spiritul; iar din înţelepciune aţi făcut adeseori spital şi-azil întru folosul poeţilor fără talent.</p>
               <p rend="justify">Nu sunteţi vulturi: de-aceea n-aţi gustat nici fericirea iscată de teroarea spiritului. Iar cine nu e pasăre – acela să nu-şi facă cuib deasupra abisurilor.</p>
               <p rend="justify">Voi sunteţi doar călâi: orice cunoaştere adâncă însă ţâşneşte ca un sloi de gheaţă. Rece ca gheaţa sunt izvoarele intime ale spiritului: răcoare mâinilor fierbinţi şi-n acţiune.</p>
               <p rend="justify">Oneşti şi ţepeni, cu spinarea dreaptă, îmi apăreţi, iluştri înţelepţi! – şi nu vă-agită nici un vânt, nici o voinţă.</p>
               <p rend="justify">N-aţi desluşit voi lunecând pe mare niciodată o pânză rotunjită, şi umflată, şi fremătând în violenţa vântului?</p>
               <p rend="justify">Asemeni pânzei, fremătând de violenţa spiritului, umblă pe mare-nţelepciunea mea – sălbatica mea-nţelep-ciune!</p>
               <p rend="justify">Voi însă, slugile poporului, iluştri înţelepţi – cum aţi putea să mă-nsoţiţi pe mine! -</p>
               <p rend="justify">Aşa grăit-a Zarathustra.</p>
               <p rend="justify">E noapte: sporeşte vocea tuturor fintânilor care ţâş-nesc. Şi sufletul meu este o fintână ţâşnitoare.</p>
               <p rend="justify">E noapte: abia acuma se trezesc toate cântările îndrăgostiţilor. Şi sufletul meu este cântecul unui îndrăgostit.</p>
               <p rend="justify">O, ceva tulbure şi de nepotolit e-n mine; ceva ce vrea să aibă glas. Un dor de dragoste e-n mine, care vorbeşte chiar în limba dragostei.</p>
               <p rend="justify">Lumină sunt: ah! dacă-aş fi-ntuneric! însă aceasta-mi e singurătatea, să fiu încins doar cu lumină.</p>
               <p rend="justify">Ah, dacă-aş fi noptos şi-ntunecat! Cum aş sorbi din sânii de lumină!</p>
               <p rend="justify">O, şi pe voi v-aş binecuvânta, mărunte stele licărin-de, voi licurici acolo sus! – şi fericit m-ar face ofranda voastră de lumină.</p>
               <p rend="justify">Dar eu trăiesc în propria mea lumină, eu îmi resorb văpăile care ţâşnesc din mine.</p>
               <p rend="justify">Eu bucuria de-a primi nu o cunosc; şi de-aceea am visat adeseori că a fura e-o fericire şi mai mare decât a primi.</p>
               <p rend="justify">Aceasta este sărăcia mea că mâna mea nu încetează niciodată să dăruiască; aceasta este pizma mea că văd doar ochi care aşteaptă şi nopţi străluminate de dorinţe.</p>
               <p rend="justify">O, nefericire-a tuturor celor ce dau! O, întunecare-a soarelui meu!</p>
               <p rend="justify">O, dorinţă de-a dori! O, foame-n deplină-ndestulare! Ei iau tot ce le dau: dar le ating eu sufletul? E o prăpastie între a da şi a primi; şi cea mai mică se astupă ultima.</p>
               <p rend="justify">O foame creşte din frumuseţea mea: celor de mine luminaţi să le fac rău, pe cei de mine dăruiţi să-i fur: – în felu-acesta sunt flămând de răutate.</p>
               <p rend="justify">Trăgându-mi mâna îndărăt, când voi pe-a voastră mi-aţi întins-o; şi şovăind ca o cascadă, ce şovăie chiar în cădere: – în felu-acesta sunt flămând de răutate.</p>
               <p rend="justify">Aceasta-i răzbunarea pe care şi-o închipuie preaplinul meu; aceasta-i perfidia care ţâşneşte din singurătatea mea.</p>
               <p rend="justify">O, fericirea mea de-a dărui s-a stins în dar, virtutea mea a lâncezit în risipa ei!</p>
               <p rend="justify">Pe cel ce dăruie mereu îl paşte primejdia de-a-şi pierde-orice ruşine; cel care-mparte-ntotdeauna face bătături la mână şi la inimă de prea multă-mpărţeală.</p>
               <p rend="justify">Privirea mea nu se mai umezeşte văzând ruşinea celor ce cerşesc; mâna-mi devine aspră: nu mai simte tre-murul mâinii ce primeşte.</p>
               <p rend="justify">Ah, unde-s lacrima din ochiul meu şi puful de pe inimă? O, solitudine a celor care dăruiesc! Muţenie a celor care strălucesc!</p>
               <p rend="justify">Mulţi sori se-ncrucişează-n spaţiul gol: lumina lor vorbeşte tuturor celor ce se găsesc în umbră – dar mie nu.</p>
               <p rend="justify">O, aceasta e inimiciţia luminii faţă de tot ce străluceşte; ne-ndurătoare îşi urmează drumul.</p>
               <p rend="justify">Nedrept faţă de tot ce străluceşte în adâncul inimii şi rece-n faţa sorilor – aşa călătoreşte orice soare.</p>
               <p rend="justify">Asemeni uraganelor, sorii aleargă sus pe drumul lor: acesta li-e cutreierul. Ei îşi urmează voinţa neîndurătoare: aceasta e răceala lor.</p>
               <p rend="justify">O, doar voi, fiinţe-ntunecate şi noptoase, vă procuraţi căldura din darul celor care strălucesc! O, doar voi vă soarbeţi laptele şi consolarea din ugerul luminii!</p>
               <p rend="justify">Vai, gheaţă e în jurul meu, îmi arde mâna de atâta gheaţă! Vai, sete mi-e să beau din setea voastră!</p>
               <p rend="justify">E noapte: vai! de ce a trebuit să fiu lumină! Şi sete de-ntuneric! Şi singurătate!</p>
               <p rend="justify">E noapte: acum irumpe dorul meu ca un izvor – dorinţa de-a vorbi.</p>
               <p rend="justify">E noapte: acum vorbesc mai tare toate fântânile care ţâşnesc. Şi sufletul meu este o fântână ţâşnitoare.</p>
               <p rend="justify">E noapte: acuma se trezesc toate cântările îndrăgostiţilor. Şi sufletul meu este cântecul unui îndrăgostit. -</p>
               <p rend="justify">Aşa grăit-a Zarathustra.</p>
               <p rend="justify">Într-o seară, Zarathustra trecea cu ucenicii săi prin-tr-o pădure; şi cum era în căutarea unui izvor, iată că ajunse într-o poiană verde înconjurată de arbori şi de tufişuri unde dansau nişte fete. îndată ce-l recunoscură pe Zarathustra, ele îşi încetară dansul; dar Zarathustra, apropiindu-se de ele prieteneşte, le spuse aceste cuvinte: „Nu vă opriţi din dans, frumoase fete! Nu vin spre voi cu ochii răi ca să vă tulbur jocul, nu sunt duşman al fetelor.</p>
               <p rend="justify">Sunt avocatul Domnului în faţa diavolului: acesta este spiritul ce-ngreunează. Cum aş putea, aerienelor, să fiu duşman al dansului divin? Sau al picioarelor adolescente QU glezne-atât de graţioase?</p>
               <p rend="justify">Ce-i drept, sunt o pădure şi o noapte cu copaci întu-necoşi: dar cei care nu se sfiesc de-ntunecimea mea aceia pot descoperi şi trandafiri sub chiparoşii mei.</p>
               <p rend="justify">Şi chiar pe micul zeu îl pot găsi, pe care fetele-l adoră: el stă culcat lângă fântână, liniştit, cu ochii închişi.</p>
               <p rend="justify">De fapt, ca orice pierde-vară, a adormit în plină zi! A ţopăit prea mult la prins de fluturi?</p>
               <p rend="justify">Să nu vă supăraţi pe mine, frumoase dansatoare, dacă-l voi pedepsi puţin pe micul zeu! O să se vaiete şi o să ţipe – dar chiar când plânge, îţi stârneşte râsul!</p>
               <p rend="justify">Şi-o să vă ceară chiar un dans, cu ochii-n lacrimi; eu însumi vreau să-i cânt ca să danseze:</p>
               <p rend="justify">O arie de dans şi o satiră pentru spiritul împovărării, diavolul meu prea-nalt şi prea-putemic, cel despre care unii spun că-ar fi însuşi „stăpânul lumii”.” -</p>
               <p rend="justify">Şi-acesta este cântecul, pe care Zarathustra l-a cân-tat, în timp ce Cupidon dansa cu fetele-mpreună: în ochii tăi privii odinioară, o, viaţă! Şi ca într-o prăpastie fără fund mi s-a părut că mă scufund.</p>
               <p rend="justify">Dar tu m-ai tras cu undiţa de aur îndărăt; şi, batjocoritor, ai râs, când eu ţi-am spus că eşti impenetrabilă.</p>
               <p rend="justify">„Aşa susţin toţi peştii”, mi-ai zis tu: „tot ce nu pot pătrunde el susţin că e impenetrabil.</p>
               <p rend="justify">Dar eu sunt numai schimbătoare, sălbatică şi feme-iască-n toate, şi nicidecum prea virtuoasă:</p>
               <p rend="justify">Deşi voi toţi, bărbaţii, mă numiţi „adâncă” sau „fidelă”, „eternă” şi „misterioasă”.</p>
               <p rend="justify">Dar voi, bărbaţii, ne dăruiţi întotdeauna virtuţile ce le aveţi – vai! virtuoşilor!”</p>
               <p rend="justify">Aşa râdea ea, Cea-de-necrezut; dar eu n-o cred nici-când, cum nu cred nici în râsul ei, când se bârfeşte-aşa pe sine însăşi.</p>
               <p rend="justify">Dar într-o zi, când între patru ochi stăteam de vorbă, cu-nţelepciunea mea sălbatică, aceasta-mi zise mâni-oasă: „Tu vrei, doreşti, iubeşti, iată de ce tot lauzi viaţa!”</p>
               <p rend="justify">Stăm gata să-i răspund cu răutate, să-i spun în faţă mânioasei adevărul; şi nu există vreun răspuns mai răutăcios, decât „să-i spui înţelepciunii adevărul”.</p>
               <p rend="justify">Aşa stau lucrurile-ntre noi trei. Eu, din adâncul inimii, iubesc doar viaţa – dar, recunosc, îndeosebi, când o urăsc!</p>
               <p rend="justify">Iubesc însă binevoitor înţelepciunea şi adesea chiar prea mult! Aceasta, pentru că ea-mi aminteşte foarte mult de viaţă!</p>
               <p rend="justify">Ea are ochii ei, şi râsul ei, şi chiar şi undiţa de aur: ce pot să fac, dacă acestea două se-aseamănă atât de mult?</p>
               <p rend="justify">Iar într-o zi, când viaţa m-a-ntrebat: înţelepciunea? Cine e? – l-am zis grăbit: A da: înţelepciunea!</p>
               <p rend="justify">De ea ţi-e sete, şi nu te mai saturi, o iscodeşti sub vălul ei, şi-ai vrea s-o prinzi în plasă.</p>
               <p rend="justify">Dacă-i frumoasă? Cum pot eu să ştiu! Dar chiar şi crapii cei bătrâni tot muşcă din momeala ei.</p>
               <p rend="justify">E schimbătoare şi cu toane; am observat-o prea adesea cum îşi muşcă buzele şi cum se piaptănă-n răspăr.</p>
               <p rend="justify">Poate că este rea şi falsă şi-n general ca o servi-torică; când însă se bârfeşte pe sine însăşi, atunci într-adevăr este seducătoare.”</p>
               <p rend="justify">Iar după ce i-am spus acestea, viaţa a râs răutăcios şi şi-a-nchis ochii. „Dar despre cine tot vorbeşti?” mi-a zis, „desigur, despre mine?</p>
               <p rend="justify">Şi chiar dacă-ai avea dreptate – să-mi spui acestea toate mie-n faţă?! Dar hai: acuma spune-mi ceva şi de-spre-nţelepciunea ta!”</p>
               <p rend="justify">Vai, şi-atunci tu ţi-ai deschis pleoapele, iubită viaţă!</p>
               <p rend="justify">Şi iar mi s-a părut că mă scufund în insondabil. -</p>
               <p rend="justify">Acesta a fost cântecul lui Zarathustra. Dar după ce petrecerea s-a încheiat şi fetele plecară, el s-a simţit deodată trist.</p>
               <p rend="justify">„De mult apuse soarele”, grăi el în sfârşit; „poiana este umedă, iar din pădure vtne-ncet răcoarea.</p>
               <p rend="justify">Ceva necunoscut mă împresoară şi mă priveşte gân-ditor. Cum! Eşti în viaţă încă, Zarathustra?</p>
               <p rend="justify">De ce? Prin ce? Şi pentru ce? Şi încotro? Şi cum? Să mai trăieşti – nu-i oare-o nebunie? -</p>
               <p rend="justify">Vai, dragi prieteni, seara e aceea ce-mi pune-aceste întrebări. Iertaţi-mă pentru tristeţea mea!</p>
               <p rend="justify">S-a înserat: iertaţi-mă că s-a-nserat!”</p>
               <p rend="justify">Aşa grăit-a Zarathustra.</p>
               <p rend="justify">„Acolo este insula mormintelor, tăcută; acolo sunt şi lespezile tinereţii mele. Vreau să depun acolo coroana vieţii veşnic verzi.”</p>
               <p rend="justify">Cu-această hotărire-n inimă, trecut-am marea. -</p>
               <p rend="justify">O, chipuri şi vedenii ale tinereţii mele! O, voi, priviri ale iubirii toate, dumnezeieşti momente! Ce repede mi-aţi dispărut! La voi, acuma mă duce gândul ca la nişte morţi.</p>
               <p rend="justify">Voi, morţi iubiţi, un dulce miros îmi trimiteţi, care-mi înduioşează inima şi-mi smulge lacrimi. într-adevăr, cutremură şi-nduioşează inima corăbierului însingurat.</p>
               <p rend="justify">Cel mai bogat şi cel mai demn de pizmuit sunt încă eu – însinguratul! Căci eu, eu totuşi v-am avut, iar voi încă mă posedaţi: spuneţi-mi, cui i-au căzut, ca mie, asemeni mere rumene din pom?</p>
               <p rend="justify">Tot eu sunt încă moştenirea şi domeniul iubirii voastre, cel înflorit întru memoria voastră cu felurite şi sălbatice virtuţi, iubiţii mei!</p>
               <p rend="justify">Vai, noi am fost făcuţi ca laolaltă să rămânem, minuni atât de tainice şi dulci; voi aţi venit spre mine şi dorinţa mea, dar nu ca nişte păsări temătoare, nu! – ci-ncrezătoare-n cel ce are-ncredere!</p>
               <p rend="justify">Da, ca şi mine, zămisliţi pentru credinţă şi pentru delicate veşnicii: O! trebuie să vă numesc acuma după necredinţa voastră, voi, clipe şi priviri dumnezeieşti: căci alte nume încă nu ştiu să vă dau.</p>
               <p rend="justify">Într-adevăr, prea repede mi-aţi dispărut, fugarelor. Şi totuşi n-aţi fugit de mine şi nici eu n-am fugit de voi: nevinovaţi suntem şi unii şi alţii de infidelitatea noastră.</p>
               <p rend="justify">Spre a mă omorî pe mine, v-au sugrumat pe voi, o! ciocârlii ale speranţei mele! Da, ţintind în voi, iubiţii mei, şi-a azvârlit invidia săgeţile – spre-a mă răni în inimă pe mine!</p>
               <p rend="justify">Şi-a reuşit! Nu eraţi voi ce mi-a fost cel mai drag întotdeauna, bun şi avut al meu: de-aceea trebuia să muriţi tineri şi prea devreme!</p>
               <p rend="justify">Spre ceea ce aveam mai vulnerabil a ţintuit: spre voi, care-aveţi pielea ca un puf, ca un surâs ce piere chiar la cea dintâi privire!</p>
               <p rend="justify">Însă cuvin tu-acesta vreau să-l spun duşmanilor: ce-nseamnă orice crimă omenească, pe lângă tot ce mi-aţi făcut!</p>
               <p rend="justify">Ce mi-aţi făcut este mai rău ca orice crimă omenească; voi mi-aţi luat ceea ce nimeni nu putea să-mi dea 'napoi: – iată ce vă spun eu acum, duşmanilor!</p>
               <p rend="justify">Voi aţi ucis cele mai dragi miracole şi viziunile juneţii mele! Voi mi-aţi luat tovarăşii de joc, acele fericite spirite! întru-amintirea lor depun coroana-aceasta-aici, şi-acest blestem.</p>
               <p rend="justify">Acest blestem asupra voastră, duşmani ai mei! O, voi mi-aţi retezat eternitatea, aşa cum se destramă-un zvon în noaptea rece! Abia un licăr într-un ochi dumnezeiesc mi-a fost – abia o clipă!</p>
               <p rend="justify">Aşa vorbea odinioară, în ore faste, puritatea mea: „Divine fi-vor pentru mine toate fiinţele.”</p>
               <p rend="justify">Atunci cu soioase stafii aţi dat năvală asupra mea; vai! vinde a dispărut această oră fastă?</p>
               <p rend="justify">„O, sfinte fi-vor pentru mine toate zilele” – aşa vorbea odinioară înţelepciunea tinereţii mele: şi-ntr-ade-văr, vorbea ca o voioasă-nţelepciune!</p>
               <p rend="justify">Voi însă mi-aţi furat pe urmă nopţile, duşmani ai mei, şi le-aţi vândut pe insomnie şi pe chin: vai! unde-a dispărut această voioasă înţelepciune?</p>
               <p rend="justify">Cândva tânjeam să aflu din zborul păsărilor vestea bună; dar voi mi-aţi scos în cale-un monstru-cucuvea, prevestitor de rele. Vai! unde-a dispărut atunci gingaşa mea dorinţă?</p>
               <p rend="justify">Odinioară am jurat să nu mai simt nici un dezgust: atunci voi i-aţi schimbat pe cei care-mi erau aproape în buboaie cu puroi. Vai! unde-a dispărut deodată cel mai nobil jurământ al meu?</p>
               <p rend="justify">Ca orbul am umblat odinioară pe drumuri fericite: atunci voi aţi zvârlit gunoaie pe drumul orbului: şi-acuma iată-l dezgustat de calea ce-o urma orbeşte.</p>
               <p rend="justify">Iar când în ceea ce era mai greu am izbândit şi-mi celebram triumful autodepăşirii, atunci voi i-aţi împins pe cei ce mă iubeau, să-mi reproşeze cât rău le-am făcut.</p>
               <p rend="justify">De fapt, e ceea ce-aţi făcut întotdeauna: cu fiere mi-aţi amestecat cea mai curată miere şi râvna celor mai harnice albine ale mele.</p>
               <p rend="justify">Încredinţat-aţi milei mele cerşetorii cei mai insolenţi; peste neruşinaţii incurabili silit-aţi grija mea să se aplece. în felu-acesta mi-aţi rănit virtuţile-n credinţa lor.</p>
               <p rend="justify">Iar când sacrificam ce-aveam mai sfânt, „cucernicia” voastră se grăbea să-adauge ofrandele ei mult mai grase: şi astfel trâmbele osânzei voastre înăbuşeau prea-sfântul meu altar.</p>
               <p rend="justify">Şi într-o zi când hotărâsem să dansez, cum încă niciodată nu dansasem, sus, pe deasupra cerurilor toate să dansez: voi mi l-aţi înşelat pe cântăreţul ce mi-l alesesem.</p>
               <p rend="justify">Iar el porni să cânte-o melodie îngrozitoare şi lugubră; vai! ca un corn posomorit pătruns-a în urechea mea!</p>
               <p rend="justify">O, cântăreţ ucigător, unealtă-a răutăţii şi mai-pre-sus-ca-toţi-nevinovat! Tocmai îmi pregăteam un mân-dru dans, când tu cu ale tale zvonuri mi-ai ucis orice extaz!</p>
               <p rend="justify">Eu nu ştiu să-mi rostesc decât prin dans parabolele ultimelor lucruri: – şi iată, cea mai nobilă parabolă a mea mi-atârnă-acum în membre nerostită!</p>
               <p rend="justify">Încătuşată încă, nerostită, rămâne-acum speranţa mea cea mai înaltă! Şi toate chipurile şi consolările juneţii mele-au dispărut!</p>
               <p rend="justify">Cum am putut să-ndur? Şi cum m-am vindecat de-atare răni şi le-am învins? Şi cum a înviat din morţi sufletul meu?</p>
               <p rend="justify">Aşa-i, ceva invulnerabil şi de neînvins se-agită-n mine, o forţă ce sfărâmă stânci: este voinţa mea. Ea îşi croieşte drumul în tăcere, rămâne neschimbată ani de-a rândul.</p>
               <p rend="justify">Ea vrea să-şi umble drumul său cu paşii mei, bă-trâna mea voinţă; i-e caracterul dur, invulnerabil.</p>
               <p rend="justify">Mie, invulnerabil mi-e numai călcâiul. Tu încă tot trăieşti, şi eşti aceeaşi, atoaterăbdătoare! Şi ieşi întotdeauna din morminte!</p>
               <p rend="justify">În tine trăieşte încă tot ce nu mi-a înflorit în tinereţe, şi-n numele vieţii şi al tinereţii stai plină de speranţă-aici pe palide ruine de morminte.</p>
               <p rend="justify">Da, tu pentru mine încă eşti sfărâmătoarea tuturor mormintelor: Slavă ţie, voinţa mea! Numai acolo unde sunt morminte, există învieri.</p>
               <p rend="justify">Aşa grăit-a Zarathustra.</p>
               <p rend="justify">„Voinţă de-adevăr” – aşa numiţi voi, înţelepţilor, tot ce vă mişcă şi vă-nflăcărează?</p>
               <p rend="justify">Voinţa de-a-nţelege tot ce există – e numele pe care eu îl dau voinţei voastre!</p>
               <p rend="justify">Voi vreţi întâi să faceţi de-nţeles tot ce există: căci voi vă îndoiţi, pe drept cuvânt, că-ar fi ceva deja de înţeles.</p>
               <p rend="justify">Dar trebuie ca totul să se plece şi să vi se supună vouă! Aceasta vrea voinţa voastră.</p>
               <p rend="justify">Ca totul să devină şi să fie supus al spiritului, întocmai ca oglindă şi răsfrângere.</p>
               <p rend="justify">¦I!</p>
               <p rend="justify">Aceasta e voinţa voastră-ntreagă, o! înţelepţilor, ca o voinţă de putere; chiar când rostiţi cuvinte despre bine, despre rău şi faceţi judecăţi de-apreciere.</p>
               <p rend="justify">Voi vreţi încă să creaţi lumea, în faţa căreia să-nge-nuncheaţi: aceasta-i ultima beţie-a voastră, şi speranţă.</p>
               <p rend="justify">Cei simpli însă, gloatele – ei sunt asemeni unui fluviu, pe care o barcă lunecă la vale: gătite şi sărbătoreşti, în barcă tronează judecăţile de-apreciere.</p>
               <p rend="justify">Voi v-aţi lansat voinţa şi valorile pe fluviul devenirii; tot ce poporul ia drept bun şi rău trădează o voinţă de putere, foarte veche.</p>
               <p rend="justify">Voi, înţelepţilor, voi aţi fost cei care au aşezat atare oaspeţi în barca-aceasta şi-mpodobindu-le le-aţi dat făloase nume – voi şi voinţa voastră suverană!</p>
               <p rend="justify">Acuma fluviul poartă barca voastră-n jos: el trebuie s-o poarte. Ce importanţă are că valurile sparte spumegă şi muşcă mânioase din etravă!</p>
               <p rend="justify">Nu fluviul vă ameninţă, o! înţelepţilor, şi nici sfâr-şitu-a tot ce pentru voi e rău sau bine; ci chiar voinţa însăşi, voinţa de putere – voinţa de-a trăi inexu'nghi-bil-creatoare.</p>
               <p rend="justify">Dar ca să înţelegeţi ce vreau să spun eu despre rău şi despre bine, aş vrea să vă arăt şi ce gândesc despre viaţă şi despre felul de a fi al celor vii.</p>
               <p rend="justify">Pe-aceştia eu i-am urmărit, pe drumuri felurite, ca să cunosc natura lor.</p>
               <p rend="justify">În sute de oglinzi în fel şi chip le-am prins privirea, când gura lor era lacăt: ca ochiul lor să se pronunţe. Iar ochiul lor s-a pronunţat.</p>
               <p rend="justify">Dar pretutindeni unde am găsit fiinţe vii, am auzit vorbindu-se despre supunere. Tot ce trăieşte se supune.</p>
               <p rend="justify">Şi-apoi, mai e şi lucru-acesta: i se comandă celui ce nu ştie să se supună sieşi. Acesta-i felul de a fi al celor vii.</p>
               <p rend="justify">Iar în al treilea rând, am auzit că e mai greu a porunci decât a te supune. Şi nu numai pentru că cel ce porunceşte poartă povara tuturor supuşilor şi pentru că povara-aceasta îl striveşte.</p>
               <p rend="justify">Ci pentru că-am găsit doar încercare şi risc în oricare poruncă; şi-adeseori, când porunceşte, un om se riscă chiar pe sine însuşi.</p>
               <p rend="justify">Da, chiar când îşi comandă sie însuşi, el trebuie să-şi răscumpere porunca. El trebuie să devină judecător, răzbunător şi victimă a legii sale proprii.</p>
               <p rend="justify">Dar cum e cu putinţă-aşa ceva? m-am întrebat. Şi ce convinge pe un om să-asculte şi să poruncească, şi poruncind să se supună?</p>
               <p rend="justify">Deci daţi-mi ascultare, înţelepţilor! Puneţi-mă la încercare serios, dacă m-am furişat până-n adâncul vieţii înseşi şi până-n rădăcinile simţirii sale!</p>
               <p rend="justify">Oriunde am găsit viaţă, găsit-am voinţă de putere; chiar şi-n voinţa servitorului găsit-am voinţa de a fi stăpân.</p>
               <p rend="justify">Că cel mai slab serveşte celui mai puternic e pentru că-l înduplecă voinţa sa, care se vrea stăpână peste alta mai slabă decât ea: e singura plăcere a ei de care nu-i în stare-a se lipsi.</p>
               <p rend="justify">Aşa cum cel mai mic i se supune unuia mai mare, pentru – a avea la rândul său plăcerea de-a fi stăpân al celui foarte mic, la fel şi cel mai mare se supune, punând în joc pentru putere chiar viaţa sa.</p>
               <p rend="justify">Este ispita celor foarte mari de-a cuteza şi de-a se pune în pericol, jucându-se cu moartea ca la zaruri.</p>
               <p rend="justify">Chiar unde-s jertfă şi serviciu, şi privire-ndrăgostită, e tot voinţa de a fi stăpân. Pe drumuri ocolite, strecu-rindu-se-n cetate, cel slab ajunge până-n inima celui puternic – şi-i ia puterea.</p>
               <p rend="justify">Această taină mi-a mărturisit-o însăşi viaţa: „Iată”, mi-a zis, „eu sunt constrângere de a mă depăşi pe mine însămi.</p>
               <p rend="justify">Desigur, voi numiţi aceasta voinţă de a zămisli, instinct al scopului, elan spre tot mai sus, spre mai departe şi spre mai complex: dar toate-acestea sunt doar una şi aceeaşi taină.</p>
               <p rend="justify">Iar eu prefer să pier, decât să-mi pierd această singură pornire; şi-ntr-adevăr, acolo unde-s declinul şi căderea frunzelor, acolo, iată, viaţa se sacrifică – de dragul puterii!</p>
               <p rend="justify">Silită sunt să fiu doar luptă şi devenire, şi ţintă, şi negare-a ţintei: vai! cine-mi descoperă voinţa descoperă de-asemenea pe ce căi strâmbe e silită ea să meargă!</p>
               <p rend="justify">Tot ce creez şi oricât mi-ar plăcea că-am creat – curând sunt nevoită să-i fiu duşman şi să-mi urăsc iubirea: aceasta e voinţa voinţei mele.</p>
               <p rend="justify">Chiar tu, fiu al cunoaşterii, eşti doar un drum şi-o urmă de picior a vrerii mele: de fapt, voinţa de putere ce mă animă calcă pe urmele voinţei tale de-adevăr!</p>
               <p rend="justify">Fără-ndoială, cel ce-a lansat expresia „voinţa de-a trăi” – acela n-a aflat ce-i adevărul: voinţa-aceasta – pur şi simplu nu există!</p>
               <p rend="justify">Căci: ce nu există nu este-n stare nici să vrea; dar ceea ce există cum ar fi-n stare să mai aibă voinţa de a exista!</p>
               <p rend="justify">Numai acolo unde e viaţă, e şi voinţă: dar nu voinţă de-a trăi, ci – învaţă de la mine – voinţă de putere!</p>
               <p rend="justify">Multe sunt lucrurile mult mai preţuite de cei vii decât viaţa însăşi; dar chiar şi-n preţuirea-aceasta vorbeşte voinţa de putere!”</p>
               <p rend="justify">Aşa m-a învăţat odinioară viaţa; de-aceea sunt în stare să dezleg, iluştri înţelepţi, chiar şi enigma inimilor voastre.</p>
               <p rend="justify">Iată de ce vă zic: bine şi rău, chiar dac-ar fi netrecătoare – acestea nu există! Din sine însuşi trebuie să se depăşească orice lucru.</p>
               <p rend="justify">Voinţa voastră de putere – a voastră ce daţi preţ la ceea ce există – se foloseşte de valorile şi de noţiunile de rău şi de bine ale voastre; iată în ce constau iubirea voastră tainică şi strălucirea, tremurul şi revărsarea sufletului vostru.</p>
               <p rend="justify">Dar din valorile în care credeţi cresc-o putere şi mai mare şi-o nouă depăşire: acestea sparg şi oul, şi găoacea.</p>
               <p rend="justify">Iar cel ce trebuie să fie creator în bine şi în rău – acela mai întâi este silit să fie un negator, să spargă-n praf valori.</p>
               <p rend="justify">În felu-acesta răul cel mai mare aparţine celui mai mare bine, care se dovedeşte însă creator. -</p>
               <p rend="justify">Să mai vorbim de-aceste lucruri, iluştri înţelepţi, oricât de rău v-ar face. Tăcerea este cea mai rea: căci toate adevărurile ce n-au fost rostite se-nveninează.</p>
               <p rend="justify">Şi spargă-se de adevărurile noastre tot ce-i de spart! Mai sunt încă atâtea case de clădit! -</p>
               <p rend="justify">Aşa grăit-a Zarathustra.</p>
               <p rend="justify">Calm este prundul mării mele: cine-ar putea să întrevadă ce monştri râzători ascunde!</p>
               <p rend="justify">Netulburat este adâncul meu: dar scânteiază de enigme şi râsete.</p>
               <p rend="justify">Azi am văzut un om sublim, un om solemn, un penitent al spiritului: ah, cum a hohotit sufletul meu vă-zându-i urâţenia!</p>
               <p rend="justify">Umflându-şi pieptul şi asemeni celui care îşi trage-n sine răsuflarea, aşa mi-a apărut omul sublim, şi taciturn: împodobit cu adevăruri hâde, pe care le vânase, şi-nfăşurat în haine zdrenţuite; mulţi ghimpi ieşeau din carnea lui – dar nici un trandafir nu am văzut.</p>
               <p rend="justify">El încă nu-nvăţase nici râsul, şi nici frumuseţea. Sumbru se întorcea acasă acest vânător din marile păduri ale cunoaşterii.</p>
               <p rend="justify">Se întorcea din lupte cu fiarele sălbatice, dar gravitatea lui trăda încă o fiară – neîmblânzită!</p>
               <p rend="justify">Asemeni unui tigru se-aţinea, gata să sară; mie însă nu-mi plac aceste suflete încrâncenate, toţi refulaţii ceştia mă scârbesc.</p>
               <p rend="justify">Iar voi, prieteni, îmi tot spuneţi că despre gusturi şi culori nu se discută? Dar viaţa-ntreagă nu-i decât gâl-ceavă pentru gusturi şi culori!</p>
               <p rend="justify">Gustul: e totodată greutate, balanţă şi cântăritor; dar vai de cel ce speră să trăiască fără gâlceavă pentru greutate, balanţă şi cântăritor!</p>
               <p rend="justify">Dacă un om sublim ar obosi de propria-i sublimitate, abia atunci el ar începe să devină cu-adevărat frumos – iar eu aş vrea abia atunci să-l gust şi să-l găsesc gustos.</p>
               <p rend="justify">Şi-abia când el se va întoarce de la sine însuşi, va fi în stare să sară dintr-un salt peste umbra sa – şi-ntr-adevăr drept în propriul său soare.</p>
               <p rend="justify">Prea mult a stat la umbră, obrajii-acestui penitent al spiritului au pălit; era să moară înfometat de mult prea multă aşteptare.</p>
               <p rend="justify">În ochiul lui mai licărea dispreţul; şi scârba i se-as-cundea-n colţul gurii. Ce-i drept, acum se odihneşte, însă odihna nu i s-a întins la soare.</p>
               <p rend="justify">Ca taurul ar trebui să facă; iar fericirea lui ar trebui să aibă izul pământului, nu al dispreţului pentru pă-mânt.</p>
               <p rend="justify">Aş vrea să-l văd asemeni unui taur alb, cum sfor-năie pe nări mugind în faţa brăzdarului, iar mugetul lui laudă a tot ce-i pământesc să fie!</p>
               <p rend="justify">Obrazul lui e încă mohorât; o umbră-a mâinii-i trece peste el; umbrit îi e şi cugetul din ochi.</p>
               <p rend="justify">Chiar fapta lui cade asupra sa ca o umbră: mâna umbreşte tot ce-i stă la îndemână1. El fapta încă nu şi-a depăşit-o.</p>
               <p rend="justify">1. Am tradus în felul acesta, poate prea liber, jocul de cuvinte din original: die Hand verdunkelt den Handelnden. [N.t.)</p>
               <p rend="justify">Tare îmi place ceafa lui de taur, însă aş vrea să-i văd şi ochiul de înger.</p>
               <p rend="justify">Chiar de voinţa lui de-a fi erou ar trebui să se dez-veţe: aş vrea să-l ştiu un suitor spre înălţimi, nu numai un sublim – eterul însuşi să-l poarte pe cel fără voinţă!</p>
               <p rend="justify">A îmblânzit sălbăticiuni, a dezlegat enigme; s-ar cu-, j (veni deci să se libereze de propriile lui enigme şi sălţ băticii, să le preschimbe în odrasle ale cerului.</p>
               <p rend="justify">I Cunoaşterea lui încă n-a-nvăţat să râdă, nici să se i smulgă din invidie; pasiunea-i tălăzuitoare încă nu i s-a potolit în frumuseţe!</p>
               <p rend="justify">, Căci, ne-ndoios, nu în saţietate ar trebui să amu-i ţească şi să se scufunde dorinţa lui, cin frumuseţe!</p>
               <p rend="justify">Harul e-o parte din mărinimia celor darnici. ' Cu un braţ deasupra capului încovoiat: aşa ar trebui să-şi afle tihnă eroul, aşa ar trebui să-şi depăşească chiar şi tihna.</p>
               <p rend="justify">i  însă tocmai eroului i-e cel mai greu să-atingă din toate lucrurile frumuseţea. Inaccesibilă rămâne frumuseţea oricărei vreri impetuoase.</p>
               <p rend="justify">Puţin mai mult, o leacă mai puţin: tocmai aceasta e aici prea mult, iar dincolo exact ce trebuie.</p>
               <p rend="justify">Să staţi cu muşchii relaxaţi şi cu voinţa deshămată, aceasta vă e cel mai greu din toate, sublimilor!</p>
               <p rend="justify">Când forţa se transformă-n graţie şi se pogoară în vizibil – această pogorâre o numesc eu frumuseţe.</p>
               <p rend="justify">Şi de la nimeni nu pretind mai multă frumuseţe, ca de la tine, preaputernicule! Ultima depăşire de tine însuţi să fie bunătatea.</p>
               <p rend="justify">De tot ce-i rău te cred în stare: de-aceea vreau din partea ta doar binele.</p>
               <p rend="justify">I-adevărat, am râs adeseori de slăbănogii ce se cred buni, pentru că lovitura lor e fără vlagă!</p>
               <p rend="justify">Ar trebui să cucereşti virtutea unei coloane: tot mai frumoasă şi mai delicată, însă pe dinlăuntru tot mai aspră şi mai rezistentă, cu cât se-nalţă.</p>
               <p rend="justify">Da, omule sublim, tu într-o bună zi vei fi frumos. Şi-oglindă fi-vei propriei tale frumuseţi.</p>
               <p rend="justify">Atunci sufletul tău se va înfiora de propriile lui do-rinţi dumnezeieşti; iar adoraţia o să palpite chiar şi-n înfumurarea ta!</p>
               <p rend="justify">Căci tocmai în aceasta stă secretul sufletului: doar când eroul l-a abandonat, el vede cum se-apropie, în vis – Supraeroul.</p>
               <p rend="justify">Aşa grăit-a Zarathustra.</p>
               <p rend="justify">Mult prea departe-n viitor m-am avântat şi m-a cuprins deodată un fior.</p>
               <p rend="justify">Iar când mi-am aruncat ochii-mprejur, iată! doar timpul mi-era singurul contemporan.</p>
               <p rend="justify">Atunci am revenit spre ţara mea – din ce în ce mai repede: şi-n felu-acesta am ajuns la voi, oameni de astăzi, în ţara culturii.</p>
               <p rend="justify">Şi pentru prima dată v-am privit cu un ochi mai blând şi favorabil, pentru că-ntr-adevăr un dor adânc mă împinsese.</p>
               <p rend="justify">Dar ce mi s-a-ntâmplat? Oricât mi-era de frică – nu m-am putut împiedica să rid!</p>
               <p rend="justify">Asemenea-mpestriţătură ochiul meu nu mai văzuse niciodată!</p>
               <p rend="justify">Râdeam, râdeam mereu, deşi picioarele îmi tremurau, iar inima-mi bătea grozav de ris: „Aici într-adevăr e ţara tuturor ulcelelor pentru culori!” – mi-am zis.</p>
               <p rend="justify">Cu faţa şi membrele vopsite în vreo cincizeci de culori, aşa vă-nfăţişaţi voi uluirii mele, oameni de astăzi!</p>
               <p rend="justify">Şi-nconjuraţi tot de vreo cincizeci de oglinzi, în care jocul vostru de culori se reflecta, simţindu-se flatat!</p>
               <p rend="justify">Într-adevăr voi nu puteaţi, oameni de astăzi, să purtaţi mască mai bună decât propriul vostru chip! Cine-ar fi-n stare să vă – recunoascăl însemnaţi cu semnele trecutului, iar peste-aceste semne smângălite altele mai noi – aşa aţi reuşit voi de minune să vă-ascundeţi de orice auguri!</p>
               <p rend="justify">Chiar dacă vreunul s-ar pricepe să citească-n măruntaie – cine-ar putea să creadă-ntr-adevăr că-aveţi voi măruntaie! Căci voi mi-aţi apărut ca frământaţi din pastă de culoare, lipiţi cu bileţele de hârtie pe tot corpul.</p>
               <p rend="justify">Toate popoarele şi toate timpurile se vedeau pestriţe prin voalul vostru; toate moravurile şi credinţele vorbeau amestecat din gesturile voastre.</p>
               <p rend="justify">Cel care v-ar fi despuiat de voalurile, pelerinele, culorile şi gesturile voastre ar fi rămas abia în faţa unei sperietori de păsări.</p>
               <p rend="justify">Chiar eu, de fapt, sunt pasărea aceasta speriată, ce v-a văzut în pielea goală şi lipsiţi de orice fard; de-ace-ea am luat-o la sănătoasa, când carcasa voastră mi-a făcut semne de dragoste.</p>
               <p rend="justify">Prefer să fiu un muncitor cu ziua în infern în slujba umbrelor de-odinioară!</p>
               <p rend="justify">— Locuitorii tărâmului de dedesubt sunt mult mai rotofei şi plini ca voi!</p>
               <p rend="justify">Da, aceasta e amărăciunea mea cea mare, că nu vă mai pot suporta nici goi, nici îmbrăcaţi, oameni de astăzi!</p>
               <p rend="justify">Toate neliniştile viitorului, tot ce-a putut să bage spaimă-n păsările rătăcite, sunt totuşi lucruri mai plăcute şi mai demne de încredere decât „realitatea” voastră.</p>
               <p rend="justify">Căci voi pretindeţi: „Noi suntem cu totul realişti, n-avem nici o credinţă şi nici o superstiţie”; şi vă umflaţi în pene – vai, deşi sunteţi lipsiţi de pene!</p>
               <p rend="justify">Într-adevăr, cum aţi putea să credeţi, împestriţaţilor! – voi care sunteţi doar imaginea a tot ce s-a crezut cândva!</p>
               <p rend="justify">Voi sunteţi doar respingerea peripatetică-a credinţei înseşi, şi dezmembrarea oricărei gândiri. Nevrednici-de-a-Jl-crezuţi: această denumire v-o dau eu, o, realiştilor!</p>
               <p rend="justify">În spiritele voastre se ceartă toată flecăreala secolelor; dar toate visurile secolelor şi trăncăneala lor au fost cu mult mai realiste decât luciditatea voastră!</p>
               <p rend="justify">Voi sunteţi sterpi: de-aceea vă lipseşte credinţa. Dar cel ce trebuia să creeze – acela a avut dintotdeauna visuri premonitoare şi semne astrologice – şi a avut credinţă în credinţă! -</p>
               <p rend="justify">Voi sunteţi porţi întredeschise, în faţa cărora aşteaptă groparii. Şi-aceasta este realitatea voastră: „Totul e vrednic să se prăpădească.”</p>
               <p rend="justify">Vai, iată-vă în faţa mea, neroditorilor! cu coastele care vă ies prin piele! Dar unii dintre voi au avut totuşi bănuiala acestui adevăr.</p>
               <p rend="justify">Iar el a zis: „Mă-ntreb dacă vreun zeu, pe când dormeam, nu mi-a furat ceva? Nu mult, într-adevăr, doar cât să plăsmuiască o femeiuşcă!</p>
               <p rend="justify">Ce minunat e că-mi lipseşte-o coastă!” aşa se exprimaseră câţiva din oamenii de astăzi.</p>
               <p rend="justify">Da, voi mă faceţi să rid, oameni de astăzi! Şi mai cu seamă când vă minunaţi deodată de voi înşivă!</p>
               <p rend="justify">Vai mie, dacă n-aş putea să rid de uluiala voastră şi-ar trebui să-nghit acreala din străchinile voastre!</p>
               <p rend="justify">În felu-acesta însă îmi sunteţi uşori, mie căruia i-a fost scris să ducă greul; şi ce-are-a face că musculiţe şi gândaci vin să se-aşeze pe povara mea!</p>
               <p rend="justify">Cu ele, aceasta nu va deveni mai grea, într-adevăr! Aşa cum nu din partea voastră, oameni de astăzi, o să mă-ncerce marea oboseală. -</p>
               <p rend="justify">Ah, cât de sus mai trebuie să-mi sui acuma nostalgia? Cu ochii în juru-mi de pe toate piscurile caut ţările taţilor şi mumelor.</p>
               <p rend="justify">Dar patria niciunde n-o găsesc; nestătător mă simt în toate-oraşele şi gata de-a ieşi pe orice poartă.</p>
               <p rend="justify">Străini şi vrednici de batjocură îmi sunt toţi oamenii de astăzi, spre care inima mă împingea odinioară; şi surghiunit sunt ah! din ţările taţilor şi mumelor.</p>
               <p rend="justify">De-aceea iubesc numai ţara copiilor mei, cea încă ascunsă, pe mări îndepărtate: spre ea mă-ndrept, cu pânzele umflate, neîncetat.</p>
               <p rend="justify">În ei, copiii mei, vreau să răscumpăr faptul de-a fi odrasla unor astfel de părinţi: şi-n orice viitor – pre-zentu-acesta!</p>
               <p rend="justify">Aşa grăit-a Zarathustra.</p>
               <p rend="justify">Aseară, pe când luna se-nălţa, credeam că ea are să nască-un soare: atât de lată şi de groasă atârna la orizont.</p>
               <p rend="justify">Ea era mincinoasă însă, ca sarcina pe care o purta; încât mai repede-aş putea să cred că sus pe lună-i un bărbat, nu o femeie.</p>
               <p rend="justify">De fapt, el nu prea e bărbat, acest timid vagabond nocturn. E mai degrabă reaua conştiinţă a ei, pe care-o plimbă peste-acoperişuri.</p>
               <p rend="justify">Libidinos şi plin de gelozie este călugărul din lună, avid de tot ce-i pe pământ, de toate bucuriile amanţilor.</p>
               <p rend="justify">Nu, nu-mi place deloc acest motan pe-acoperişuri! Dezgustători îmi par toţi cei ce se strecoară pe feres-tre-ntredeschise!</p>
               <p rend="justify">Cucernic şi tăcut străbate covoarele stelare; dar mie nu-mi place deloc piciorul prea uşor al omului, la care pintenii nu zornăie.</p>
               <p rend="justify">Un pas cinstit vorbeşte; pisica însă se strecoară cu burta la pământ. Uitaţi-vă, luna se-apropie cu paşii ei de mâţă necinstită. –</p>
               <p rend="justify">Vouă vă-ncredinţez această parabolă, sentimentali făţarnici, vouă – adepţi ai „cunoştinţei pure”. Vouă vă zic – libidinoşi!</p>
               <p rend="justify">Şi voi iubiţi pământul şi teluricul: vă ştiu eu bine! – însă-n iubirea voastră se amestecă ruşinea cu reaua credinţă – sunteţi asemeni lunii.</p>
               <p rend="justify">Dispreţul faţă de teluric a fost sădit în spiritele voastre, dar nu şi-n măruntaie: acestea însă sunt în voi mai tari!</p>
               <p rend="justify">Şi-acuma spiritului vostru i-e ruşine să-asculte de voinţa măruntaielor şi fuge de ruşinea lui pe drumurile vicleniei şi minciunii.</p>
               <p rend="justify">„Sublim ar fi – aşa vă spune spiritul vostru mincinos – să n-ai nici o dorinţă-n faţa vieţii, nu ca un câine, cu limba scoasă;</p>
               <p rend="justify">Să fii ferice numai contemplând, voinţa ta mortificată să nu aibă nici gheara şi nici pofta egoismului – rece şi cenuşiu cu-ntregul corp, însă cu ochi de lună, îmbătaţi!</p>
               <p rend="justify">Ce mi-ar plăcea mai mult – aşa se-nşală pe sine însuşi înşelatul – ar fi să pot iubi pământul, cum îl iubeşte luna, şi să-i ating numai cu ochii frumuseţea.</p>
               <p rend="justify">Şi aceasta ar fi imaculata cunoaştere a tuturor lucrurilor, să nu pretind nimica de la lucruri, decât să zac în faţa lor, ca o oglindă care-ar avea sute de ochi.” -</p>
               <p rend="justify">O, voi, sentimentali făţarnici, libidinoşilor! Vai, vouă vă lipseşte nevinovăţia dorinţei, iată de ce bârfiţi acum dorinţa!</p>
               <p rend="justify">Într-adevăr, voi nu ca creatori, nici ca inventatori, şi nici ca amatori ai devenirii iubiţi pământul!</p>
               <p rend="justify">Unde se află nevinovăţia? Acolo unde e voinţa de procreaţie. Iar cel ce tinde să se depăşească – acela are şi voinţa cea mai pură.</p>
               <p rend="justify">Unde se află frumuseţea? Acolo unde trebuie să vrei cu-ntreaga ta voinţă; acolo unde vreau să iubesc şi să mor, pentru ca o imagine să nu rămână numai imagine.</p>
               <p rend="justify">Iubire şi pierzanie – acestea merg de-o veşnicie împreună. Voinţa de-a iubi: aceasta e şi acceptare-a morţii, în felu-acesta vă vorbesc, o, laşilor!</p>
               <p rend="justify">Şi-acum pretindeţi ca emasculatei voastre priviri chiorâşe să-i zicem „contemplaţie”! Iar ce se lasă-atins de ochii laşi să fie botezat acuma drept „frumos”! O, voi, terfeli ton de nume nobile!</p>
               <p rend="justify">Însă blestemul vostru-acesta este, neprihăniţilor, voi puri contemplatori, că niciodată nu veţi naşte, oricât de laţi şi groşi veţi atârna la orizont!</p>
               <p rend="justify">Într-adevăr, cu vorbe nobile umblaţi în gură; şi-aţi; vrea să credem că inimile voastre se revarsă de preaplin, neruşinaţilor!</p>
               <p rend="justify">În schimb, vorbele mele sunt modeste, strâmbe şi demne de dispreţ: căci bucuros culeg ce cade de la masa voastră de ospăţ.</p>
               <p rend="justify">Şi totuşi sunt în stare, făţarnicilor, să vă spun în faţă adevărul! Cu scoici, cu solzi de peşte şi cu ghimpi aş fi capabil, făţarnicilor, să vă-nsânger nasul!</p>
               <p rend="justify">Greu aer este-ntotdeauna-n jurul vostru şi-al prân-zurilor voastre: minciunile, secretele şi gândurile voastre josnice plutesc în aer!</p>
               <p rend="justify">Hai, îndrăzniţi să credeţi cât de cât în voi, în ceea ce simţiţi în măruntaie! Cel ce nu crede-n sine însuşi întotdeauna minte.</p>
               <p rend="justify">Cu masca unui Dumnezeu voi înşivă vă acoperiţi, „spirite pure”; sub masca unui Dumnezeu se-ascun-de-un vierme înfiorător.</p>
               <p rend="justify">Într-adevăr, voi amăgiţi, „contemplativilor”! Chiar Zarathustra a fost cândva-nşelat de pieile divine în care vă-ascundeţi; n-a fost în stare să ghicească nodul de vipere ce colcăie în voi.</p>
               <p rend="justify">Cândva mi s-a părut că văd un suflet al lui Dumnezeu săltând în jocurile voastre, cunoscători-fără-prihană! Şi nici o artă nu mi se părea mai bună ca măiestria voastră!</p>
               <p rend="justify">Nici scârna şarpelui, nici mirosul îngrozitor nu le simţeam din pricina distanţei, nici viclenia de şopârlă libidinoasă ce dădea târcoale-n jur.</p>
               <p rend="justify">Dar m-am apropiat de voi şi dintr-o dată s-a făcut lumină – şi-acum şi vouă vi se face; s-a terminat cu dragostea sub clar de lună!</p>
               <p rend="justify">Priviţi, ce palidă şi ce surprinsă-apare luna – în faţa aurorii!</p>
               <p rend="justify">Căci iat-o deja arzătoare: iubirea ei pentru pământ se vede clară! Dor de creaţie şi nevinovăţie este orice iubire-a soarelui!</p>
               <p rend="justify">Priviţi, cât de nerăbdătoare vine pe faţa mării! Simţiţi voi steaua ei şi răsuflarea cea fierbinte a iubirii?</p>
               <p rend="justify">El vrea să soarbă marea şi-adâncul ei să-l bea pe înălţimi; iar marea plină de dorinţă se înalţă înspre el cu mii de sâni.</p>
               <p rend="justify">Ea vrea să fie sărutată şi să fie suptă de pofta soarelui; văzduhul se vrea şi înălţime, cărare a luminii şi însăşi ea lumină!</p>
               <p rend="justify">Într-adevăr, asemeni soarelui iubesc viaţa şi toate mările adânci.</p>
               <p rend="justify">Iată ce-nseamnă pentru mine cunoaştere: orice-adânci-me trebuie să se ridice – la înălţimea mea!</p>
               <p rend="justify">Aşa grăit-a Zarathustra.</p>
               <p rend="justify">Pe când dormeam, o oaie a venit să-mi pască pe creştet coroana cea de iederă – păştea zicând întruna: „Zarathustra nu mai e savant.”</p>
               <p rend="justify">A zis şi-apoi s-a-ndepărtat sătulă de frunze şi-ngân-durată. Un prunc mi-a povestit aceasta.</p>
               <p rend="justify">Mă tolănesc adesea bucuros aici, unde se hârjonesc copiii, sub zidurile în ruină, printre scaieţi şi maci roşii în floare.</p>
               <p rend="justify">Sunt încă un savant pentru copii, pentru scaieţi şi pentru maci roşii în floare. Ei sunt nevinovaţi, până şi-n răutatea lor.</p>
               <p rend="justify">Dar pentru oi, se pare, nu mai sunt: aşa vrea soarta – fie binecuvântată!</p>
               <p rend="justify">De fapt, acesta este adevărul: eu însumi părăsit-am casa savanţilor, trântind şi uşa după mine.</p>
               <p rend="justify">Sufletul meu prea mult a stat înfometat la masa lor; nu sunt, ca ei, dresat pentru cunoaştere ca pentru spartul nucilor.</p>
               <p rend="justify">Îmi plac libertatea şi vântul ce cutreieră pământul reavăn; mai bine să mă culc pe piei de bou decât pe-onorurile şi distincţiile lor.</p>
               <p rend="justify">Sunt prea aprins şi mistuit de gândurile proprii: adesea mi se taie răsuflarea. Atunci sunt nevoit să ies sub cerul liber şi departe de orice cămăruţă prăfuită.</p>
               <p rend="justify">Dar ei sunt reci şi stau la umbră răcoroasă: ei vor la toate să fie numai spectatori şi se feresc să se aşeze pe trepte, acolo unde arde soarele.</p>
               <p rend="justify">Asemenea acelora ce cască gura la mulţimea ce tre-ce-ncoace şi încolo, ei stau şi-aşteaptă căscând gura la ideile pe care alţii le-au gândit.</p>
               <p rend="justify">Dacă te-apuci să-i scuturi, împrăştie în jurul lor un praf ca sacii cu făină şi nu de bunăvoie; dar cine să mai vadă-n praful lor bobul de grâu şi voluptatea aurie a holdelor de vară?</p>
               <p rend="justify">Când se dau drept înţelepţi mă-nfioară cu micile lor adevăruri şi sentinţe: înţelepciunea lor miroase-ade-sea, parcă s-ar trage dintr-un smârc; şi-ntr-adevăr, aud adeseori o broască orăcăind în ea!</p>
               <p rend="justify">Sunt iscusiţi, au degete îndemânatice: ce poate simplitatea mea alături de complexitatea lor! Iar degetele sunt pricepute la tors, la înnodat şi la urzeli: de-aceea ei sunt cei ce tricotează ciorapii spiritului!</p>
               <p rend="justify">Adevărate mecanisme de ceasornic sunt: se cere doar să fie trase la timp! Atunci arată fără greşeală ora şi scot un zgomot delicat.</p>
               <p rend="justify">Lucrează-asemeni morilor şi şteampurilor: de-ajuns e să li se arunce boabele! – ei ştiu să macine bobul mărunt şi să-l preschimbe-n prăfărie albă.</p>
               <p rend="justify">Ei se supraveghează reciproc şi nu se prea încred unii în alţii. Sunt inventivi în mici şiretenii şi stau pân-dind pe-aceia a căror ştiinţă şchioapătă – aşteaptă ca nişte păianjeni. întotdeauna i-am văzut cum pregătesc cu mare-atenţie otrăvurile; şi pentru-aceasta cum îşi trag pe degete mănuşile sticloase.</p>
               <p rend="justify">Sunt pricepuţi la jocurile cu zaruri măsluite; şi-i văd jucând atât de-nverşunaţi, că-i trec toate sudorile:</p>
               <p rend="justify">N-avem nimic comun unii cu alţii; însă virtuţile lor mă scârbesc mai tare ca falsitatea lor şi toate zarurile măsluite.</p>
               <p rend="justify">Când locuiam cu ei, stăteam deasupra lor. De-aceea erau supăraţi pe mine.</p>
               <p rend="justify">Ei nu voiau să-audă nicidecum că umblă cineva deasupra capetelor lor; de-aceea au pus lemne şi ţarină, şi gunoaie între mine şi capetele lor.</p>
               <p rend="justify">În felu-acesta au înăbuşit răsunetul paşilor mei; şi nimeni nu m-a auzit mai rău decât cei mai savanţi din tagma lor.</p>
               <p rend="justify">Toate greşelile şi slăbiciunile-omeneşti le-au pus de-a-valma între ei şi mine: acestui lucru ei îi zic „podeaua falsă” la ei acasă.</p>
               <p rend="justify">Cu toate-acestea, gândurile mele s-au plimbat deasupra capetelor lor; şi chiar de-aş fi purtat de propriile mele erori eu tot aş fi deasupra lor, deasupra capetelor lor.</p>
               <p rend="justify">Căci oamenii nu sunt egali: justiţia vorbeşte-aşa. Iar ceea ce vreau eu lor nu le este-ngăduit să vrea!</p>
               <p rend="justify">Aşa grăit-a Zarathustra.</p>
               <p rend="justify">„De când cunosc mai bine corpul – zicea odată Zarathustra unui discipol – spiritu-mi pare spirit doar simbolic; şi tot ce este „imuabil„ – de-asemenea e numai un simbol.” „Te-am auzit odată spunând acestea – i-a răspuns discipolul; iar după-aceea ai adăugat: „însă poeţii mint prea mult„. De ce-ai zis că poeţii mint prea mult?” „De ce?” îi zise Zarathustra. „Mă-ntrebi de ce? Eu nu fac parte dintre-aceia pe care să-i întrebi de ce.</p>
               <p rend="justify">Viaţa mea – datează ea de ieri? E foarte mult de când mi-am încercat temeiurile-opiniilor mele.</p>
               <p rend="justify">N-ar trebui să fiu cumva ca un butoi plin de memorie, pentru-a avea chiar şi temeiurile la-ndemână?</p>
               <p rend="justify">Oricum, este prea mult că îmi păstrez toate opiniile; şi multe păsări dintre-acestea îşi iau zborul.</p>
               <p rend="justify">De altfel, uneori găsesc în columbarul meu şi câte-o) pasăre refugiată ce mi-e străină şi care tremură, când {mâna mea se-aşază peste ea.</p>
               <p rend="justify">I Dar ce ţi-a spus odată Zarathustra? Că poeţii mint prea mult?</p>
               <p rend="justify">— Dar Zarathustra e şi el poet.</p>
               <p rend="justify">Crezi tu că el a spus acuma adevărul? De ce crezi asta?”</p>
               <p rend="justify">Discipolul răspunse: „Eu cred în Zarathustra.” Dar Zarathustra, clătinând din cap, surise.</p>
               <p rend="justify">Credinţa nu mă face fericit, grăit-a el, şi mai ales credinţa-n mine.</p>
               <p rend="justify">Însă presupunând că cineva a zis cu toată seriozitatea că poeţii mint prea mult: acela a avut dreptate – minţim prea mult.</p>
               <p rend="justify">Ştim prea puţin şi suntem proşti învăţăcei: aşa că trebuie să minţim.</p>
               <p rend="justify">Şi cine, oare, dintre noi, poeţii, nu a turnat el însuşi apă-n vin? Multe amestecuri otrăvitoare s-au preparat în pivniţele noastre şi multe lucruri de nedescris s-au făptuit.</p>
               <p rend="justify">Şi pentru că noi ştim puţin, tare-i mai îndrăgim pe cei săraci cu duhul, îndeosebi când sunt femeiuşte tinere.</p>
               <p rend="justify">Şi suntem chiar curioşi să ştim ce-şi povestesc la ceas de seară femeiuştile bătrâne. E ceea ce numim în noi eternul-feminin.</p>
               <p rend="justify">Şi ca şi cum ar exista un drum secret şi special către ştiinţă, care se surpă asupra celora care au învăţat câte ceva, noi credem în popor şi în „înţelepciunea” lui.</p>
               <p rend="justify">Dar toţi poeţii cred aceasta: că cel care se culcă-n iarbă pe o costişă liniştită, ciulind urechile, ajunge să afle ceva despre lucrurile ce se petrec între pământ şi cer.</p>
               <p rend="justify">Şl-ndată ce-i apucă sentimente delicate, poeţii se gândesc întotdeauna că natura însăşi s-a îndrăgostit de ei:</p>
               <p rend="justify">Şi că se furişează la urechea lor, ca să le picure în ea intimităţi şi linguşiri preadrăgălaşe: cu care ei se umflă şi se laudă în faţa celor muritori!</p>
               <p rend="justify">Ah, există atâtea lucruri între pământ şi cer, pe care doar poeţii le-au visat!</p>
               <p rend="justify">Dar mai ales deasupra cerului: căci zeii toţi sunt doar figuri poetice, tertipuri inventate de poeţi!</p>
               <p rend="justify">De fapt, ceva ne-atrage-ntotdeauna – şi mai ales împărăţia norilor: acolo ne-aşezărn burdufurile-mpes-triţate, numindu-le pe urmă zei şi supraoameni: Sunt tocmai potriviţi, uşori cum sunt, pentru aceste jilţuri! – toţi aceşti zei şi supraoameni.</p>
               <p rend="justify">Vai, cât mă simt de obosit de insuficienţa care, cu orice preţ, ţine să fie importantă! Vai, cât mă simt de obosit de-aceşti poeţi! -</p>
               <p rend="justify">Când a auzit ce spune Zarathustra, discipolul s-a supărat pe el, dar a tăcut. Tăcea şi Zarathustra; iar ochiul său privea în sine însuşi, parcă ar fi văzut ceva în zarea largă. Până la urmă a oftat, iar răsuflarea i s-a liniştit.</p>
               <p rend="justify">Eu sunt de azi şi de odinioară, a zis apoi; însă în mine e ceva, venind din mâine, poimâine şi de cândva.</p>
               <p rend="justify">Eu de poeţi sunt obosit, şi de cei vechi şi de cei noi: îmi par cu toţii superficiali, ca nişte mări fără-adân-cime.</p>
               <p rend="justify">Ei n-au gândit destul de-adânc; de-aceea nici simţirea lor nu s-a pierdut pe sine în abisuri.</p>
               <p rend="justify">Puţină voluptate şi puţină plictiseală: e tot ce au ei mai de preţ în meditaţii.</p>
               <p rend="justify">Din tot clingclangul harfei lor percep abia un fantomatic şuşotit şi suflu; ce vor fi reţinut ei până-acum din toată fervoarea sunetelor! -</p>
               <p rend="justify">Şi nici nu-mi par destul de curăţei: ei singuri îşi fac apele mai tulburi, să pară mai adânci.</p>
               <p rend="justify">Le place mult să-apară ca-mpăciuitori; dar pentru mine ei rămân mijlocitori şi speculanţi, doar jumătăţi de om şi necinstiţi! -</p>
               <p rend="justify">Vai, m-am abătut şi eu cu mrejele la marea lor, nădăjduind un pescuit bogat; dar tot ce-am prins a fost un cap de zeu străvechi.</p>
               <p rend="justify">În felu-acesta marea nu i-a dat flămândului decât o piatră. Ei înşişi poate s-au născut din mare.</p>
               <p rend="justify">Sigur, găseşti în ei şi perle: astfel sunt şi mai asemănători cu nişte scoici cu valve dure. Şi-n loc de suflet am găsit adesea-n ei mucozităţi sărate.</p>
               <p rend="justify">Ei de la mare-au învăţat înfumurarea: nu-i oare marea păuniţa păuniţelor?</p>
               <p rend="justify">Chiar şi-naintea celui mai hâd bivol ea nu-ncetează coada să-şi rotească, nicicând nu oboseşte să se joace cu evantaiele ei de mătase şi argint.</p>
               <p rend="justify">Iar bivolul se uită timp la toate-acestea, cu sufletul aproape de nisip şi mai aproape de hăţiş, cel mai aproape însă de mocirlă. Ce-i pasă lui de frumuseţe şi de mare şi de gătelile păunilor! Parabola aceasta o închin poeţilor.</p>
               <p rend="justify">În realitate, spiritul lor însuşi e păun între păuni şi mare a înfumurării.</p>
               <p rend="justify">De spectatori are nevoie spiritul poetului: chiar da-că-aceştia nu sunt decât bivoli! -</p>
               <p rend="justify">Eu însă de spiritul acesta sunt sătul şi simt că se va sătura chiar el de sine însuşi.</p>
               <p rend="justify">Eu am văzut poeţi care s-au transformat şi şi-au întors privirea spre ei înşişi.</p>
               <p rend="justify">Eu i-am văzut pe penitenţii spiritului: aceştia s-au născut dintre poeţi.</p>
               <p rend="justify">Aşa grăit-a Zarathustra.</p>
               <p rend="justify">Există-o insulă pe mare – nu prea departe de Insulele Fericite-ale lui Zarathustra – pe care fumegă fără-ncetare un vulcan; despre acesta, poporul spune, dar mai ales femeile bătrâne din popor o zic, că-ntoc-mai ca un bloc de stâncă ar fi fost pus chiar la intrarea în infern; drumul îngust, la vale, care duce către această poartă a infernului, străbate muntele de foc.</p>
               <p rend="justify">Pe vremea când Zarathustra locuia în Insulele Fericite, s-a întâmplat că o corabie a ancorat la ţărmul insulei unde se află muntele ce fumegă; iar echipajul ei a debarcat pe insulă, ca să vâneze iepuri. Dar pe la orele amiezii, când căpitanul se afla iar împreună cu mateloţii săi, văzură toţi deodată venind spre ei din văzduh un om, şi-o voce pronunţă distinct aceste vorbe: „E timpul! Este timpul potrivit!” Când arătarea s-a apropiat de ei – dar ea se-ndepărtă asemeni unei umbre, repede, pe drumul care conduce spre munte – ei au recunoscut în ea, cu mare consternare, pe Zarathustra; căci ei cu toţii, exceptând pe căpitanul lor, îl mai văzură şi îl iubeau, cum ştie să iubească-orice f popor: adică, amestecând în părţi egale dragostea şi teama.</p>
               <p rend="justify">„Uitaţi-vă!” strigă bătrânul lor cârmaci, „e Zarathustra care se îndreaptă spre infern!” -</p>
               <p rend="justify">Cam în aceeaşi vreme, când nava-aceasta acosta în insula vulcanului, umblase zvonul că Zarathustra ar fi dispărut; prietenii, care fuseseră-ntrebaţi despre aceasta, povesteau că el plecase cu-o corabie-ntr-o noapte, fără să spună unde va călători.</p>
               <p rend="justify">Lumea era, deci, cam neliniştită; iar după vreo trei zile, neliniştii acesteia i se-adăugă povestea marinarilor, încât acum poporul pretindea că Zarathustra ar fi fost răpit de diavol. Discipolii au râs, desigur, de-aceste zvonuri; iar unul dintre ei ajunse chiar să zică: „Eu mai curând aş crede că Zarathustra l-a răpit pe diavol.”</p>
               <p rend="justify">Dar în adâncul sufletului lor erau cu toţii plini de grijă şi nelinişte. De-aceea mare le-a fost bucuria când, după cinci zile, Zarathustra apăru iar printre ei.</p>
               <p rend="justify">Şi iată povestirea convorbirii pe care Zarathustra a avut-o cu câinele de foc:</p>
               <p rend="justify">Pământul, a zis el, are o piele; iar pielea-aceasta are boli. Una din ele, de exemplu, se numeşte: „om”.</p>
               <p rend="justify">O altă boală dintre-acestea se numeşte „câinele de foc”: pe socoteala lui, oamenii-au îndrugat verzi şi uscate şi au lăsat să umble-o seamă de minciuni.</p>
               <p rend="justify">Spre-a dezlega această taină am străbătut eu marea; şi-ntr-adevăr văzut-am adevărul în faţa mea, desculţ şi-n pielea goală.</p>
               <p rend="justify">Iar cât priveşte câinele de foc, acum sunt lămurit; la fel şi despre ceilalţi diavoli de drojdie şi de pierzanie, de care nu doar femeile bătrâne se-nspăimântă.</p>
               <p rend="justify">„Ieşi din bârlogul tău, javră de flăcări!” strigat-am, „şi mărturiseşte cât de adânc este adâncul tău! De unde tragi tot ce azvârli pe nări afară?</p>
               <p rend="justify">Tu sorbi din mare berechet: de-acolo îţi vine elocvenţa cam sărată! De fapt, tu, câine al adâncului, înfuleci hrana numai de la suprafaţă!</p>
               <p rend="justify">Te socotesc, în cazul cel mai bun, drept ventriloc al pământului; şi ori de câte ori am auzit că se vorbea de diavoli, de drojdie şi de pierzanie, mi s-au părut asemeni ţie: săraţi, mincinoşi şi superficiali.</p>
               <p rend="justify">Voi vă pricepeţi să urlaţi şi să-necaţi văzduhul cu cenuşă! Voi sunteţi cei mai straşnici fanfaroni şi sunteţi ne-ntrecuţi în arta de-a pune la fiert noroiul.</p>
               <p rend="justify">Acolo unde sunteţi voi, e şi noroiul prin apropie-re-ntotdeauna şi-un mare-amestec de materii poroase, ca de peşteră închisă, ce năzuiesc să se elibereze.</p>
               <p rend="justify">Vouă vă place să urlaţi cuvântul „libertate”; dar eu m-am dezvăţat să cred în „marile evenimente”, de-ndată ce se-nfăşoară în urlete şi fum.</p>
               <p rend="justify">Şi crede-mă, prietene, tu, zgomot de infern; că marile evenimente nu sunt cele mai zgomotoase ore ale noastre, ci cele foarte liniştite.</p>
               <p rend="justify">Nu-n jurul celor care inventează noi vacarme, ci-n jurul celor care inventează noi valori se-nvârte lumea; se-nvârte în tăcere.</p>
               <p rend="justify">Şi recunoaşte: după ce zgomotul şi fumul tău se-mprăştie, se vede că mare lucru nu s-a-ntâmplat. Ce importanţă are că un oraş a devenit mumie, că o statuie-a căzut în glod!</p>
               <p rend="justify">Şi iată ce zic eu despre dărâmătorii de statui: e cea mai mare nebunie să-arunci în gura mării sare şi-n pântecul noroiului statui.</p>
               <p rend="justify">Dispreţul vostru e noroiu-n care zace statuia; dar legea ei este tocmai aceasta: să iasă din acest dispreţ din nou la viaţă şi-n frumuseţe vie să se-nalţe!</p>
               <p rend="justify">Cu trăsături şi mai divine-o să se-nalţe, şi mai seducătoare chiar prin suferinţă; şi-ntr-adevăr, ea vă va mulţumi că-aţi aruncat-o în ţarină, dărâmătorilor!</p>
               <p rend="justify">Dar iată sfatul pe care-l dau acuma regilor, bisericilor şi tuturor acelora care în timp şi în virtute au slăbit: lăsaţi-vă-n ţarină răsturnaţi! Pentru ca voi să reveniţi la viaţă, iar vouă – virtuţile să vi se-ntoarcă!”</p>
               <p rend="justify">Aşa i-am zis eu câinelui de foc; atunci el m-a-ntre-rupt morocănos şi m-a-ntrebat: „Biserica? Ce este-aceas-ta?” „Biserica?” răspuns-am eu. „Este un fel de stat, chiar cel mai mincinos din câte sunt. Să taci tu, câine prea-făţamic! Tu îţi cunoşti, mai bine ca oricine, soiul!</p>
               <p rend="justify">Ca tine însuţi, statul e un câine prefăcut; ca tine, şi el vorbeşte doar prin fum şi urlete – spre-a ne convinge, ca şi tine, că el vorbeşte din adâncul lucrurilor.</p>
               <p rend="justify">Căci statul acesta se doreşte cel mai de seamă animal de pe pământ; şi chiar găseşte oameni, ca să-l creadă.” îndată ce i-am spus acestea, câinele de foc, parcă nebun de gelozie, s-a dezlănţuit. „Cum?” a strigat el, „cel mai de seamă animal de pe pământ? Şi se găseşte cineva să-l creadă?” Şi-atâta abur şi urlet groaznic a erupt gâtlejul lui, încât credeam că se va-năbuşi de ciudă şi de invidie.</p>
               <p rend="justify">Până la urmă s-a mai liniştit şi gâfiitul lui a încetat; îndată ce s-a liniştit, i-am spus râzând: „Te-apucă furia, câine de foc: înseamnă că am dreptate împotriva ta!</p>
               <p rend="justify">Şi ca să am dreptate mai departe, am să-ţi spun de-un alt câine de foc, care vorbeşte chiar din inima pământului.</p>
               <p rend="justify">Aur respiră răsuflarea lui şi ploaie aurită: şi amân-două-i vin din inimă. Ce-i pasă lui de scrum, de fum şi de noroi aprins!</p>
               <p rend="justify">Un râs pluteşte-n juru-i ca un nor multicolor; el nu se sinchiseşte de gâlgâitul, tunetele şi scuipaţii măruntaielor!</p>
               <p rend="justify">Dar aurul şi risul lui – acestea-i vin din însăşi inima pământului. Căci este bine ca s-o afli: inima pământului este de aur.”</p>
               <p rend="justify">Când câinele de foc a auzit acestea, n-a mai avut puterea să mă-asculte. Plin de ruşine, şi-a tras coada-ntre picioare, a scos un biet Hau! Hau! şi s-a retras în văgăuna lui. -</p>
               <p rend="justify">Aceasta este povestirea lui Zarathustra. însă discipolii abia-l mai ascultau: atât de mare era nerăbdarea lor de-a-i povesti şi despre mateloţi, şi despre iepuri, şi despre omul zburător.</p>
               <p rend="justify">„Ce trebuie să cred din toate-acestea!” zise Zarathustra. „Sunt oare o fantomă?</p>
               <p rend="justify">A fost fără-ndoială umbra mea. N-aţi auzit vorbin-du-se despre un călător şi despre umbra sa?</p>
               <p rend="justify">Un singur lucru este sigur: că trebuie să mă gândesc s-o ţin cât mai din scurt – altfel îmi strică reputaţia.”</p>
               <p rend="justify">Şi încă-o dată Zarathustra clătină din cap, mirân-du-se. „Ce trebuie să cred din toate-acestea?” îşi zise el din nou.</p>
               <p rend="justify">„De ce strigă fantoma-aceea: „e timpul! Este timpul cel mai potrivit!„ La ce anume – timpul cel mai potrivit?”</p>
               <p rend="justify">Aşa grăit-a Zarathustra.</p>
               <p rend="justify">—  şi am văzut cum o tristeţe fără margini îi cuprinse pe oameni. Cei mai buni îşi părăsiră treburile.</p>
               <p rend="justify">Apăru o doctrină, şi o credinţă-alăturea de ea: „toate sunt vane, toate sunt la fel, toate s-au dus!”</p>
               <p rend="justify">Şi de pe toate dealurile se-ntorcea ecoul: „toate sunt vane, toate sunt la fel, toate s-au dus!”</p>
               <p rend="justify">Am recoltat din plin: dar pentru ce ne putrezesc şi se fac brune toate fructele? Ce piază rea s-a abătut din lună astă noapte?</p>
               <p rend="justify">Zadarnic ni-e orice muncă, otrava ne acreşte vinul, deochiu-a pârjolit culturile şi inimile noastre.</p>
               <p rend="justify">Toţi ne-am uscat ca iasca; dacă-ar cădea asupra noastră o scânteie, ne-am face scrum – chiar focul nostru-a obosit.</p>
               <p rend="justify">Secatu-ne-au toate izvoarele, chiar marea s-a retras din faţa noastră. Ţarina de sub noi se surpă, însă adâncul nu vrea să ne-nghită!</p>
               <p rend="justify">„Vai, unde să găsim o altă mare, în care să ne înecăm”: aşa răsună tângulrea noastră – de-a lungul mlaştinilor plate.</p>
               <p rend="justify">Într-adevăr, suntem prea obosiţi pentru-a muri; acum doar stăm de veghe şi ne târâm viaţa mai departe – în cripte mortuare!” -</p>
               <p rend="justify">Acestea le spunea prezicătorul, pe care Zarathustra-l auzi-ntr-o zi vorbind; şi iată că prezicerea aceasta îi merse drept la inimă şi-l tulbură. Umbla încolo şi încoace, trist şi obosit; şi devenea asemenea cu-aceia de care povestea prezicătorul.</p>
               <p rend="justify">E-adevărat, le zise el discipolilor, nu peste mult o să ne-ntâmpine un lung crepuscul. Vai, cum voi reuşi eu să-mi salvez lumina?</p>
               <p rend="justify">Nu vreau să mi se stingă în tristeţea dimprejur! Ea e sortită lumilor îndepărtate şi unor nopţi şi mai îndepărtate!</p>
               <p rend="justify">Cu inima împovărată de-atare griji dădea târcoale Zarathustra; şi trei zile la rând n-a luat în gură strop sau bucătură, şi n-a ştiut ce e odihna, şi gustul vorbei l-a pierdut. Apoi s-a întâmplat că l-a cuprins un somn adânc. Discipolii au stat în jurul lui de-a lungul unor nopţi de veghe şi-au aşteptat îngrijoraţi să se trezească, să le vorbească iar şi să se vindece de orice-amă-răciune.</p>
               <p rend="justify">Dar iată cuvântarea, pe care Zarathustra a rostit-o, când s-a trezit; iar vocea lui venea spre ucenici ca din-tr-o mare depărtare:</p>
               <p rend="justify">Daţi ascultare visului ce l-am visat, prieteni dragi, şi ajutaţi-mă săi aflu înţelesul!</p>
               <p rend="justify">E o enigmă pentru mine acest vis; căci sensul lui este ascuns în el, ţinut acolo prizonier şi-mpiedicat să zboare din el cu aripi libere.</p>
               <p rend="justify">Visam că renunţasem la orice viaţă. Că devenisem paznic de noapte şi morminte, acolo sus pe muntele însingurat, în foişorul morţii.</p>
               <p rend="justify">Vegheam acolo sus sicriele: căci bolţi întregi întunecate erau pline de-asemenea trofee. Viaţa frântă se uita la mine din sicriele de sticlă.</p>
               <p rend="justify">Miros de prăfuită veşnicie respiram: înăbuşit şi plin de colb îmi era sufletul. Şi cine-ar fi putut acolo să-aducă sufletului său un pic de aer!</p>
               <p rend="justify">O licărire ca de miez de noapte plutea mereu în preajma mea, singurătatea se pitise lingă mine; şi ultima din trei, tăcerea morţii, prietena mai hâdă decât toate.</p>
               <p rend="justify">Purtam inel cu chei, cele mai ruginite dintre toate cheile; şi învăţasem să deschid cu ele cea mai scâr-ţâitoare dintre toate porţile.</p>
               <p rend="justify">Asemeni unui groaznic croncănit fugea pe goale ganguri sunetul, când deschideam canaturile porţii: era o pasăre care ţipa ostilă, căci nu-i plăcea să fie deşteptată din somn.</p>
               <p rend="justify">Dar mai oribilă şi încleştându-mi inima era tăcerea care se-aşternea din nou în jur, masivă, şi doar eu singur mă aflam acolo în liniştea aceea-nveninată.</p>
               <p rend="justify">Aşa-mi trecea, abia târindu-mi-se, timpul, dacă mai exista aievea timp: dar ce puteam să ştiu eu? însă iată, într-un târziu, s-a întâmplat ceva ce m-a trezit.</p>
               <p rend="justify">Ca tunetul izbiră trei bătăi în poartă, iar bolţile răspunseră cu vuiet de trei ori: şi-atunci m-am îndreptat spre poartă.</p>
               <p rend="justify">Alpa! strigat-am, cine-şi aduce cenuşa sa în munte? Alpa! Alpa! Cine-şi aduce cenuşa sa în munte?</p>
               <p rend="justify">Am întors cheia şi-am împins în poartă, din răsputeri. Dar ea mi s-a deschis doar cât grosimea unui deget;</p>
               <p rend="justify">Atunci un vânt vijelios a despărţit canaturile: şuierător şi aspru, şi strident, mi-a aruncat în faţă un sicriu ca smoala:</p>
               <p rend="justify">Şi-n mijlocul acestor vuiete, fluierături şi ţipete, sicriul a plesnit, scuipând un nor de râsete în fel şi chip.</p>
               <p rend="justify">Şi mii de mutrişoare de copii, de îngeri, de cucuvele, de bufoni, precum şi fluturi mari cât un copil râdeau şi mă batjocoreau şi se înverşunau în contra mea.</p>
               <p rend="justify">Teribil de înspăimântat, m-am prăvălit pe jos. Şi am ţipat de groază, cum nu ţipasem niciodată.</p>
               <p rend="justify">Şi propriul meu ţipăt m-a trezit: şi mi-am venit în fire. – în felu-acesta Zarathustra povesti tot ce-a visat şi-apoi tăcu: căci încă nu ştia să-l tălmăcească. însă discipolul pe care îl iubea el cel mai mult s-a ridicat vioi şi apucând o mină a lui Zarathustra, a zis: „Chiar viaţa ta ne tălmăceşte acest vis, o, Zarathustra!</p>
               <p rend="justify">Nu eşti tu însuţi vântul cu aprige şuierături, ce dai în lături porţile din foişorul morţii?</p>
               <p rend="justify">Sicriul plin cu răutăţile împestriţate şi mutrişoarele de înger ale vieţii – nu eşti tu însuţi?</p>
               <p rend="justify">Nu-ncape nici o îndoială, asemeni miilor de râsete copilăreşti pătrunde Zarathustra în toate criptele funebre, rizând de paznicii de noapte şi morminte, ce umblă zornăindu-şi cheile lugubre.</p>
               <p rend="justify">Cu risul tău ai să-i alungi şi nimiceşti; căci leşinând şi-apoi trezindu-se vor înţelege câtă putere ai asupra lor.</p>
               <p rend="justify">Şi chiar atunci, când vor veni acel prealung crepuscul şi oboseala morţii, tu de pe cerul nostru nu vei dispărea, susţinător al vieţii!</p>
               <p rend="justify">Tu ne-ai făcut să desluşim noi stele şi noi splendori nocturne; şi-ntr-adevăr tu ai boltit deasupra noastră râsul însuşi asemeni unui cort multicolor.</p>
               <p rend="justify">De-acum întruna au să izvorască din sicrie râsete de copil, de-acum mereu un vânt puternic şi triumfător va zgâlţâi oricare oboseală-a morţii; acestora garant ai să le fii tu însuţi şi prezicător!</p>
               <p rend="justify">De fapt, ta ţi-ai visat duşmanii înşişi: acesta fost-a visul tău cel mai cumplit.</p>
               <p rend="justify">Însă la fel cum tu te-ai deşteptat din ei şi te-ai întors la tine, e rândul lor să se trezească din ei înşişi – şi să apară-n preajma ta!”</p>
               <p rend="justify">Aşa vorbi discipolul; şi ceilalţi toţi se-apropiară-acum de Zarathustra, luându-i mâinile şi încercând să-l smulgă din pat şi din melancolia lui. Dar Zarathustra sta acum aşezat în aşternutul său, cu ochii-absenţi. Asemeni unuia ce s-ar întoarce dintr-o mare depărtare, el se uita la ucenicii săi, scrutându-le figurile; dar încă nu-i recunoştea. însă când ei l-au ridicat, punându-l pe picioare, atunci deodată ochiul lui s-a transformat; a înţeles tot ce s-a întâmplat şi mângâindu-şi barba a rostit cu voce tare: „Ei bine, toate-acestea au trecut; acuma îngrijiţi-vă, copiii mei, să-avem o masă bună, şi cât mai repede! în felu-acesta ţin să-mi ispăşesc visele rele!</p>
               <p rend="justify">Prezicătorul însă va trebui să bea şi să mănânce lân-gă mine; şi îi voi arăta încă o mare-n care poate să se-nece!”</p>
               <p rend="justify">Aşa grăit-a Zarathustra. însă privirea-i staruia-nde-lung asupra discipolului care-i tălmăcise visul; şi-n timpu-acesta clătina din cap. -</p>
               <p rend="justify">Cum Zarathustra, într-o zi, trecea pe podul mare, schilozi şi cerşetori se-nghesuiră în jurul lui, iar un ghebos i se-adresă astfel: „Vezi, Zarathustra! Chiar şi poporul te ascultă şi-nce-pe-a da crezare învăţăturii tale. Dar ca să creadă-n tine de-a binelea, mai e nevoie de ceva: tu trebuie să ne convingi şi pe noi, schilozii! Tu ai aici o splendidă colecţie pentru-a alege şi o ocazie cum nu sunt multe! Tu poţi să-i vindeci pe cei orbi, să-i faci să umble pe cei paralitici; celui ce poartă prea mult în spinare, îi poţi lua din greutate-un pic: aceasta-mi pare metoda; cea mai bună de-a-i face pe infirmi să creadă-n Zarathustra!”</p>
               <p rend="justify">Dar Zarathustra i-a răspuns astfel aceluia care vorbise: „Să iei unui cocoşat cocoaşa înseamnă să-i iei spi-) ritul – aşa ne-nvaţă şi poporul. Iar dacă unui orb îi redai ochii, prea multe lucruri rele o să vadă pe pă-mânt: de-aceea el va blestema pe cel care l-a vindecat, însă acela care-l va face pe schilod să umble i-aduce cea mai mare vătămare: căci de-ndată ce acesta va putea să umble, şi viciile sale o vor lua razna – iată ce spune lumea despre cei infirmi. De ce n-ar trebui ca Zarathustra însuşi să-nveţe câte unele de la popor, dacă poporu-nvaţă-atâtea de la Zarathustra?</p>
               <p rend="justify">De ce mă sinchisesc eu mai puţin, de când mă vântur printre oameni, este să văd: „acestuia-i lipseşte-un ochi, acesta n-are o ureche, al treilea n-are un picior, alţii-şi pierdură limba, nasul sau chiar capul.”</p>
               <p rend="justify">Eu văd şi am văzut lucruri mai rele şi unele atât de-ngrozitoare, că nici nu-mi vine să le povestesc pe ' unele, pe celelalte însă nu pot să le tac; de pildă, oameni, cărora le lipseşte totul, iar din ceva au mult prea mult; oameni, ce nu sunt altceva decât un mare ochi, o gură mare, sau un pântec mare, sau altceva enorm – eu îi numesc infirmi de-a-ndoaselea.</p>
               <p rend="justify">Când am ieşit din sihăstria mea şi pentru prima oară am trecut pe podu-acesta, eu n-am putut să mă-ncred</p>
               <p rend="justify">4 ochilor şi mă uitam întruna [când aici, când dincolo], până mi-am zis într-un sfârşit: „Aceasta este o ureche!</p>
               <p rend="justify">O singură ureche, mare cât un om!” Şi m-am uitat mai bine: într-adevăr, sub ureche se mişca ceva, atât de mic, de mizerabil şi de slăbănog, că ţi-era milă. De fapt, urechea-aceea monstruoasă stătea pe-o mică tijă scurtă – iar tija-aceea, vai! era un om! Printr-un ochean, puteai distinge chiar un chip mărunt, invidios; ba chiar un suflet buhăit, ce se bălăbănea pe tijă. Poporul însă a pretins că urechea-aceea monstruoasă ar fi nu doar un om, ci chiar un mare om, un geniu. Eu însă niciodată n-am crezut ce spune gloata despre marii oameni – şi am continuat să cred că era vorba de-un infirm de-a-ndoaselea, care avea din toate prea puţin şi din ceva cu mult prea mult.”</p>
               <p rend="justify">Şi după ce le spuse-acestea cocoşatului şi celorlalţi, al căror glas şi interpret era acesta, se-ntoarse Zara-thustra supărat către discipoli şi le zise: „într-adevăr, prieteni dragi, eu umblu printre oameni ca printre rămăşiţe şi fragmente omeneşti!</p>
               <p rend="justify">Iar ochiul meu se îngrozeşte cel mai tare, când aflu omul sfărâmat şi risipit ca pe un câmp de abator sau de bătălie.</p>
               <p rend="justify">Degeaba-mi fuge ochiul din prezent către trecut: el află peste tot acelaşi lucru: fragmente, rămăşiţe, în-tâmplări oribile – dar nici un om întreg!</p>
               <p rend="justify">Prezentul şi trecutul omenirii – vai, dragi prieteni, îmi este mie cel mai greu de suportat; şi n-aş putea să mai trăiesc, dacă n-aş fi-n acelaşi timp şi un vizionar a tot ce va să vie.</p>
               <p rend="justify">Un om ce vrea, un creator şi un vizionar, o punte către viitor şi însuşi viitorul – dar şi infirmul vai! care se-aţine la capul podului – iată ce este Zarathustra! Dar şi voi vă-ntrebaţi adesea: „Ce este Zarathustra pentru noi? Cum să-l numim?” Şi ca şi mine voi răspundeţi prin alte întrebări.</p>
               <p rend="justify">E numai cel care promite? Sau cel ce împlineşte? Uzurpator e? Sau moştenitor? O toamnă? Poate un brăzdar de plug? Un medic? Poate un convalescent?</p>
               <p rend="justify">Este el oare un poet? Un om ce spune adevărul? Un eliberator? Sau un dresor? Om bun? Om rău?</p>
               <p rend="justify">Eu umblu printre oameni ca printre fragmente ale viitorului: un viitor pe care-l văd.</p>
               <p rend="justify">Şi tot efortul meu, tot visul meu este să-adun, să realcătuiesc tot ce-i acuma rămăşiţă şi enigmă şi ori-bilă-ntâmplare.</p>
               <p rend="justify">De altfel, cum aş suporta eu să fiu om, dacă-acest om n-ar fi-n acelaşi timp poet, tălmaci al tainelor, mân-tuitor al întâmplării!</p>
               <p rend="justify">Să-i mântuieşti pe cei trecuţi şi orice „A fost” să-l schimbi într-un „Aşa a fost voinţa mea!” – abia aceas-ta-nseamnă pentru mine mântuire.</p>
               <p rend="justify">Voinţa – iată cum se numeşte liberatorul şi heraldul bucuriei: aşa v-am învăţat, prieteni dragi! Acuma însă ascultaţi aceasta: voinţa însăşi este un prizonier.</p>
               <p rend="justify">A vrea înseamnă a te libera; dar cum o să numim atunci ceea ce-l pune chiar şi pe liberator în lanţuri?</p>
               <p rend="justify">„A fost” – acesta este numele ce-l poartă scrâşnirea dinţilor şi suferinţa-nsingurată a voinţei. Neputincioa-să-n faţa a ceea ce s-a săvârşit – ea este-o proastă spectatoare mânioasă a trecutului.</p>
               <p rend="justify">Voinţa nu poate nimic retrospectiv. Ea nu poate distruge timpul nici lăcomia timpului – aceasta-i solitara suferinţă a ei.</p>
               <p rend="justify">A vrea înseamnă a te libera: ce născoceşte oare voinţa însăşi, ca să se smulgă din durerea ei şi să-şi batjocorească închisoarea?</p>
               <p rend="justify">Vai! nu există prizonier care să nu înnebunească! Dar tot prin nebunie se eliberează voinţa prizonieră.</p>
               <p rend="justify">Mânia ei ascunsă e că timpul nu curge îndărăt; „faptul acela ce s-a petrecut” – aceasta este stânca pe care nu o poate ea rostogoli.</p>
               <p rend="justify">De-aceea plină de mânie şi de supărare ea rostogoleşte stânci şi se răzbună pe aceia care nu simt aceeaşi supărare şi minie.</p>
               <p rend="justify">Şi iată cum voinţa, cea eliberatoare, devine-agent al răului: pe tot ce este-n stare să sufere ea se răzbună, pentru că n-are forţă-asupra a ceea ce s-a întâmplat.</p>
               <p rend="justify">Şi-aceasta este răzbunarea ca atare: aversiune a voinţei împotriva timpului şi împotriva-a tot ceea ce-a fost.</p>
               <p rend="justify">Într-adevăr, o mare nebunie se ascunde în voinţa noastră; şi este un blestem al omenirii că-această nebunie a-nvăţat să fie spirit!</p>
               <p rend="justify">Spirit al răzbunării: prieteni dragi, aceasta este cea mai-naltă formă a cugetării omeneşti până acum; şi peste tot unde a existat vreo suferinţă, va trebui să fie şi pedeapsă-ntotdeauna.</p>
               <p rend="justify">„Pedeapsă” – e numele pe care şi-l acordă răzbunarea însăşi: un nume mincinos cu care simulează buna ei credinţă.</p>
               <p rend="justify">Şi cum agentul însuşi al voinţei suferă deoarece nu stă-n puterea ei vreo retrospectivă, voinţa însăşi şi via-ţa-ntreagă sunt pedeapsă.</p>
               <p rend="justify">Şi astfel nor de nor se adunară peste spirit, până ce nebunia începu să predice: „Totul e pieritor, de-aceea totul merită să piară!” „Şi-aceasta este chiar dreptatea însăşi, această lege-a timpului silit să-şi devoreze propriii copii” – iată ce propovăduieşte nebunia.</p>
               <p rend="justify">„Moral sunt lucrurile ordonate după dreptate şi după răsplată. O, unde este mântuirea de fluxul lucrurilor, de pedeapsa „existenţei„?” – iată ce propovăduieşte nebunia.</p>
               <p rend="justify">„Ce mântuire poate să existe, o dată ce există un drept etern?</p>
               <p rend="justify">— Vai, de neclintită-i stânca lui „A fost„: eternă trebuie să fie-orice pedeapsă!” – iată ce propovăduieşte nebunia.</p>
               <p rend="justify">„Nu, nici o faptă nu poate fi nimicită: atunci cum ar putea să fie nefăcută prin pedeapsă! Aceasta, aceasta este veşnicia pedepsei „existenţei”, că însăşi existenţa trebuie să fie necontenită faptă şi greşeală!</p>
               <p rend="justify">Decât dacă, până la urmă, voinţa însăşi s-ar elibera şi-ar deveni o nonvoinţă -”: dar voi, prieteni dragi, cunoaşteţi bine acest refren al nebuniei!</p>
               <p rend="justify">V-am liberat de-acest refren, atunci când v-am vestit: „Voinţa este creatoare.”</p>
               <p rend="justify">Orice „A fost” e rămăşiţă, enigmă şi oribilă-ntâmplare – până în ziua când voinţa creatoare zice: „Aşa a fost voinţa mea!”</p>
               <p rend="justify">Până în ziua când voinţa creatoare zice: Aceasta e voinţa mea! Şi tot aşa va fi de-aci-nainte!”</p>
               <p rend="justify">Dar zis-a ea cândva acestea? Şi când anume? S-a destrămat oare voinţa de propria ei nebunie?</p>
               <p rend="justify">Şi-a devenit voinţa sie însăşi mântuitoare şi herald al bucuriei? S-a dezvăţat ea de orice răzbunare şi scrâşnire-a dinţilor?</p>
               <p rend="justify">Şi cine a-nvăţat-o împăcarea cu timpul şi cu ceea ce întrece orice-mpăcare?</p>
               <p rend="justify">Căci ceea ce întrece orice împăcare voinţa însăşi trebuie s-o vrea, voinţa care e voinţă de putere – dar cum ii reuşeşte ei aceasta? Cine-a-nvăţat-o să vrea chiar întoarcerea a tot ce-a fost?” însă ajuns în punctu-acesta al cuvântării sale, se în-tâmplă că Zarathustra se opri pe neaşteptate, iar chipul lui părea al unui om cuprins de-o mare teamă. Cu teamă se uită el la discipoli; privirea lui scruta gândirea lor cea mai ascunsă. Dar după-o scurtă ezitare rise iar şi le vorbi-mbunat: „E greu să-ţi duci viaţa între oameni, deoarece e greu să taci. Şi mai ales pentru-un flecar.” -</p>
               <p rend="justify">Aşa grăit-a Zarathustra. Dar cocoşatu-i ascultase cuvântarea, ţinându-şi faţa-acoperită; iar când îl auzi ri-zând pe Zarathustra, îşi înălţă privirea curios, zicând încet: „De ce vorbeşte Zarathustra altfel cu noi, decât cu ucenicii săi?”</p>
               <p rend="justify">Răspunse Zarathustra: „Ce e de mirare? Cu cei ghe-boşi ţi se permite să vorbeşti ghebos!” „Prea bine”, zise cocoşatul; „iar cu şcolarii să baţi câmpii despre şcoală.</p>
               <p rend="justify">Însă de ce vorbeşte Zarathustra altfel cu ucenicii săi – decât cu sine însuşi?” -</p>
               <p rend="justify">Nu înălţimea, povârnişul mă-nspăimântă!</p>
               <p rend="justify">Panta, de unde privirea se prăbuşeşte-n jos, în timp ce mâna se intinde-n sus. Iar inima, pretându-se acestei voinţe duble, ameţeşte.</p>
               <p rend="justify">Vai, dragi prieteni, aţi ghicit voi oare dubla voinţă a inimii mele?</p>
               <p rend="justify">Căci pentru mine primejdie şi povârniş e faptul că privirea mea se prăbuşeşte-n înălţime, în timp ce mâna mea încearcă să se-agaţe şi să se sprijine – pe adân-cime!</p>
               <p rend="justify">Voinţa mea se-agaţă de om, de om mă leg cu fel de fel de lanţuri, pentru că eu mă simt împins spre Supraom: spre-acesta tind cu cealaltă voinţă-a mea.</p>
               <p rend="justify">Şi pentru-aceasta umblu ca orbul printre oameni, de parcă nici nu i-aş cunoaşte, pentru ca mâna mea să nu-şi piardă cu totul încrederea-n ceva solid.</p>
               <p rend="justify">Voi, oameni, îmi sunteţi necunoscuţi: această mân-gâiere şi întunecime se-ntinde-adesea împrejurul meu.</p>
               <p rend="justify">Eu stau în pragul porţii la discreţia oricărui şmecher întrebând: vrea cineva să mă înşele?</p>
               <p rend="justify">Prima mea prevedere omenească e aceasta: să mă las pradă-nşelăciunii, spre-a nu mă sinchisi de-nşe-lători.</p>
               <p rend="justify">Vai, dacă m-aş feri de oameni, cum ar fi omul ancoră a sferei mele? Mult prea uşor aş fi răpit în sus şi dus aiurea!</p>
               <p rend="justify">Aceasta-i prevederea sorţii mele: să fiu lipsit de orice prevedere.</p>
               <p rend="justify">Iar cel ce nu vrea să se stingă de sete printre oameni – acela trebuie să-nveţe să bea din toate cupele; iar cine vrea curat să se păstreze între oameni – acela trebuie să se deprindă a se spăla în ape murdărite.</p>
               <p rend="justify">De-aceea-mi spun adesea consolându-mă: „Ei, haide! Sus! Sus inima! Dacă-ai avut un ghinion, bucură-te de el, ca de-un noroc!</p>
               <p rend="justify">Aceasta e o altă prevedere omenească: cruţ vanitatea, mai mult decât orgoliul.</p>
               <p rend="justify">Rănită, vanitatea nu e oare sorgintea-atâtor tragedii? Dar când orgoliul e rănit, din el ia naştere ceva mai bun decât orgoliul.</p>
               <p rend="justify">Pentru ca viaţa să arate bine, jocul ei trebuie jucat; şi-i trebuie pentru aceasta buni actori.</p>
               <p rend="justify">Toţi vanitoşii – aşa cred eu – sunt buni actori: când joacă ei vor să-i bucure pe cei care-i privesc; întregul spirit li se adună în voinţa-aceasta.</p>
               <p rend="justify">Se pun în scenă şi se inventează pe ei înşişi; în preajma lor, spectacolul vieţii-mi place – te vindecă de prea multă melancolie.</p>
               <p rend="justify">De-aceea-i cruţ pe vanitoşi, pentru că ei sunt medicii tristeţii mele, mă fac să fiu legat de om ca de-un spectacol.</p>
               <p rend="justify">Şi pe deasupra, cine poate să măsoare la vanitoşi întreaga adâncime a modestiei lor! Eu îi iubesc şi îi deplâng pentru această modestie.</p>
               <p rend="justify">Noi le suntem de trebuinţă, ca să înveţe-a crede în ei înşişi; ei îşi iau hrana din privirea noastră, din mâna noastră-şi ciugulesc elogiile.</p>
               <p rend="justify">Ei cred toate minciunile miraculoase despre ei: căci în adâncul inimii suspină: „ce sunt eu oare?”</p>
               <p rend="justify">Dacă virtutea cea mai dreaptă este aceea care se ignoră pe sine însăşi, ei bine: vanitosul îşi ignoră modestia! -</p>
               <p rend="justify">Iată a treia prevedere omenească-a mea: nu-ngădui laşităţii voastre să-mi strice voluptatea contemplării celor răi.</p>
               <p rend="justify">Îmi place mult să văd minunăţiile care clocesc sub soarele fierbinte: tigri, palmieri şi şerpi cu clopoţei.</p>
               <p rend="justify">Frumoase soiuri nasc şi printre oameni sub soarele fierbinte şi multe admirabile minuni printre cei răi.</p>
               <p rend="justify">Ce-i drept, aşa cum înţelepţii voştri nu mi-au părut grozav de înţelepţi, nici răutatea omenească nu găsesc că-şi merită renumele.</p>
               <p rend="justify">Şi, clătinând din cap, m-am întrebat adesea: De ce tot clincăniţi, voi, şerpi cu clopoţei?</p>
               <p rend="justify">De fapt, chiar răul însuşi are-un viitor! Iar sudul cel mai arzător al oamenilor încă n-a fost descoperit.</p>
               <p rend="justify">Atâtea lucruri sunt luate azi drept cele mai crude dintre răutăţi şi nu-s mai largi de douăsprezece picioare şi-abia dacă durează vreo trei luni! Dar într-o zi vor apărea pe lume balauri şi mai groaznici.</p>
               <p rend="justify">Căci, pentru ca şi Supraomul să-şi aibă balaurul său, deci suprazmeul, vrednic de el, va trebui ca un soare mult mal arzător să scânteieze prin jilăvelile pădurilor virgine!</p>
               <p rend="justify">Pisicile sălbatice vor trebui întâi să se transforme-n tigri, broscoii voştri-otrăvitori în crocodili: căci vânăto-rului cel bun i se cuvine-o bună vânătoare!</p>
               <p rend="justify">Şi-ntr-adevăr, voi, oameni buni şi drepţi! prin multe v-aţi făcut de ris, şi mai întâi prin frica voastră de ceea ce numit-aţi „diavol”!</p>
               <p rend="justify">Sufletul vostru este-atâta de străin de măreţie, că Supraomul fără-ndoială v-ar înspăimvnta prin bunătate!</p>
               <p rend="justify">Voi, înţelepţi şi cărturari, voi aţi fugi de arzătorul soare al înţelepciunii, în care Supraomul şi-ar scălda cu voluptate goliciunea!</p>
               <p rend="justify">Voi, oamenii cei mai măreţi pe care ochiul meu i-a întâlnit! iată de ce mă îndoiesc de voi şi rid pe-ascuns: pentru că bănuiesc că Supraomul meu va fi numit în graiul vostru – diavol!</p>
               <p rend="justify">Vai, m-am săturat de oamenii superiori, de oamenii cu suflet bun: de pe „înălţimea” lor eu am tânjit mai sus, mai sus şi tot mai sus spre Supraom!</p>
               <p rend="justify">Fiori de groază m-au cuprins, când i-am văzut pe cei mai buni în pielea goală; şi aripi mi-au crescut din umeri, ca să plutesc în depărtarea viitorului.</p>
               <p rend="justify">Spre viitorul cel mai depărtat, spre cele mai sudice dintre suduri, pe care nimenea nu le-a visat: acolo unde zeii s-ar ruşina de cel mai mic vestmânt!</p>
               <p rend="justify">Însă pe voi vreau să vă văd doar costumaţi, voi, semeni şi apropiaţi ai mei, bine gătiţi, înfumuraţi, şi demni de faima de-a fi „buni şi drepţi”.</p>
               <p rend="justify">Eu însumi costumat am să mă-aşez în rândul vostru – spre-a nu ne recunoaşte nici pe voi şi nici pe mine: e tocmai ultima mea prevedere omenească.</p>
               <p rend="justify">Aşa grăit-a Zarathustra.</p>
               <p rend="justify">Ce s-a-ntâmplat cu mine, dragi prieteni? Iată-mă tulburat, târât, ascultător fără să vreau şi gata de-a mă-ndepărta – vai! de-a mă-ndepărta de voi\par        Da, înc-o dată Zarathustra e silit să se re-ntoarcă în singurătate: dar fără tragere de inimă reintră de da-ta-aceasta ursul în bârlogul său.</p>
               <p rend="justify">Ce s-a-ntâmplat cu mine? Cine mi-a poruncit aceasta?</p>
               <p rend="justify">— Ah, stăpâna mea cea mânioasă mi-o cere, ea mi-a vorbit; oare v-am spus numele ei?</p>
               <p rend="justify">Ieri, către seară, mi-a vorbit ora supremei mele linişti: acesta este numele stăpânei mele înspăimântă-toare.</p>
               <p rend="justify">Şi iată ce s-a întâmplat – căci trebuie să vă spun totul, ca inima din voi să nu se înăsprească împotriva acestei despărţiri pe neaşteptate!</p>
               <p rend="justify">Ştiţi voi ce este teama celui care-adoarme?</p>
               <p rend="justify">El freamătă din cap până-n picioare, pentru că solul de sub el dispare şi-ncepe visul.</p>
               <p rend="justify">La figurat vă spun aceasta. Ieri, la ora liniştii supreme, pământul de sub mine a fugit, şi visul meu a început.</p>
               <p rend="justify">Arătătorul înainta, iar ceasul vieţii mele-şi reţinea tictacul – nicicând eu nu mai auzisem asemenea tăce-re-n jurul meu: de-aceea inima mea s-a-ngrozit.</p>
               <p rend="justify">Apoi ceva fără de voce mi-a vorbit: „Tu, Zarathustra, ştii aceasta?” -</p>
               <p rend="justify">Iar eu la şoapta-aceasta am ţipat de spaimă, şi sân-gele-n obraji mi-a dispărut: dar am tăcut.</p>
               <p rend="justify">Şi-atunci ceva fără de voce mi-a vorbit: „Tu ştii aceasta, Zarathustra, insă taci!”</p>
               <p rend="justify">Iar eu în fine am răspuns atunci sfidând: „Da, ştiu aceasta, însă nu vreau să vorbesc!”</p>
               <p rend="justify">Atunci din nou ceva fără de voce mi-a vorbit: „Şi nu vrei, Zarathustra? E-adevărat aceasta? Nu te ascunde sub sfidarea ta!” -</p>
               <p rend="justify">Iar eu plângeam şi tremuram ca un copil zicând: „Ah, aş vrea, dar cum să fac! Scuteşte-mă! E peste puterea mea!”</p>
               <p rend="justify">Atunci din nou ceva fără voce mi-a vorbit: „Dar ce contezi tu, Zarathustra! Spune-ţi cuvântul şi sfărî-mă-te!” -</p>
               <p rend="justify">Şi am răspuns: „Vai, oare e cuvântul meu? Cine sunt eu? Eu stau în aşteptarea altuia mai vrednic; eu nu sunt demn măcar de-a fi sfărâmat de el.”</p>
               <p rend="justify">Şi-atunci din nou ceva fără de voce mi-a vorbit: „Dar ce contezi tu? Nu te găsesc destul de smerit. E foarte aspră pielea smereniei.” -</p>
               <p rend="justify">Şi i-am răspuns: „Cite n-a îndurat pină acuma această piele-a smereniei mele! Eu locuiesc la poalele-nălţimii mele: cât sunt de-nalte piscurile mele? Aceasta încă nimeni nu mi-a spus. Dar îmi cunosc prea bine văile.”</p>
               <p rend="justify">Şi-atunci din nou ceva fără de voce mi-a vorbit: „O, Zarathustra, cel care trebuie să strămute un munte mută din loc şi văile şi râpele.”</p>
               <p rend="justify">Şi i-am răspuns: „Cuvântul meu n-a fost în stare să strămute încă nici un munte, iar ceea ce le-am spus nu i-a mişcat pe oameni. Degeaba m-am apropiat de oameni, nu i-am ajuns nici pe departe.”</p>
               <p rend="justify">Atunci din nou ceva fără de voce mi-a vorbit: „Ce ştii tu despre-aceasta? Rouă cade în iarbă, când este ceasul cel mai liniştit al nopţii.</p>
               <p rend="justify">Şi i-am răspuns: „Ei m-au batjocorit, când mi-am găsit cărarea proprie şi-am mers pe ea; insă de fapt, picioarele sub mine tremurau.</p>
               <p rend="justify">Iar ei mi-au zis aşa: tu ţi-ai uitat cărarea, şi-acuma uiţi chiar şi să umbli!”</p>
               <p rend="justify">Atunci din nou ceva fără de voce mi-a vorbit: „Ce-ţi pasă de batjocurile lor! Eşti unul dintre-aceia care s-au dezvăţat să-asculte: acuma trebuie să porunceşti!</p>
               <p rend="justify">Oare nu ştii cine din toţi e cel mai necesar? De cel ce porunceşte lucruri mari este nevoie.</p>
               <p rend="justify">A face lucruri mari e dificil: dar cel mai greu este să porunceşti atare lucruri.</p>
               <p rend="justify">La tine e de neiertat aceasta: că ai puterea, dar că nu vrei să stăpâneşti.”</p>
               <p rend="justify">Şi i-am răspuns: „N-am voce ca de leu, spre-a porunci.”</p>
               <p rend="justify">Atunci din nou asemeni unei şoapte mi-a vorbit: „Cuvintele cele mai liniştite sunt cele care-aduc furtuna. Iar gândurile, care vin cu pas de porumbel, acelea cârmuiesc pământul.</p>
               <p rend="justify">O, Zarathustra, tu trebuie să umbli ca o umbră a ceea ce va trebui să vină: în felu-acesta ai să porunceşti şi poruncind vei merge înainte.” -</p>
               <p rend="justify">Şi i-am răspuns: „Mă ruşinez.”</p>
               <p rend="justify">Atunci din nou ceva fără de voce mi-a vorbit: „Va trebui să redevii copil, să nu ştii cei ruşinea.</p>
               <p rend="justify">Înfumurarea tinereţii e încă-n tine, târziu ai devenit tu tânăr; dar cine vrea să fie iar copil trebuie să-şi depăşească tinereţea.” -</p>
               <p rend="justify">Şi-am stat pe gânduri mult şi tremuram. în fine-am zis tot ce zisesem la-nceput: „Nu vreau.”</p>
               <p rend="justify">Atunci un râs a răsunat în jurul meu. Vai, un râs rupându-mi măruntaiele şi străpungându-mi inima!</p>
               <p rend="justify">Şi pentru cea din urmă oară-am auzit: „O, Zarathu-stra, ţi-s coapte fructele, tu însă pentru ele nu eşti copt!</p>
               <p rend="justify">De-aceea reîntoarce-te-n singurătate: mai e nevoie să te-nfrăgezeşti.”</p>
               <p rend="justify">Şi rise iar şi dispăru: şi-n jurul meu fu iarăşi linişte, o linişte parcă de două ori mai groasă. Dar eu zăceam pe jos şl mă trecuseră sudorile.</p>
               <p rend="justify">„V-am spus acuma totul şi pentru ce sunt nevoit să-mi recâştig singurătatea. Nu v-am ascuns nimic, prieteni dragi!</p>
               <p rend="justify">Dar şi aceasta v-am descoperit: cine e omul cel mai retras din toţi – şi care vrea să fie-aşa!</p>
               <p rend="justify">Ah, dragi prieteni! mai e ceva ce trebuie să vă spun, mai e ceva ce trebuie să vă dau! De ce să nu vă dau? Sunt eu zgârcit?” -</p>
               <p rend="justify">Dar după ce grăi aceste vorbe, deodată Zarathustra se simţi cuprins de-o mare suferinţă, iar despărţirea atât de-apropiată de prieteni îl făcu să izbucnească-n plâns; şi nimeni n-a ştiut să-l mângâie. însă în timpul nopţii îşi părăsi prietenii, plecând de unul singur.</p>
               <p rend="justify">Partea a treia AŞA GRĂIT-A ZARATHUSTRA</p>
               <p rend="justify">„Voi vă uitaţi în sus, căci aspiraţi spre înălţare. Dar eu privesc în jos, fiindcă sunt în pisc.</p>
               <p rend="justify">Cine din voi e-n stare să râdă chiar după ce-a ajuns pe pisc?</p>
               <p rend="justify">Cel ce-a urcat pe piscul cel mai-nalt – acela râde de farsele şi tragediile de jos.”</p>
               <p rend="justify">Zarathustra, Despre citit şi scris (p. 95)</p>
               <p rend="justify">Era în miez de noapte, când Zarathustra se porni la drum peste spinarea muntelui, ca să ajungă-n revărsatul zorilor pe ţărmul celălalt: voia să ia de-acolo o corabie. Era într-adevăr acolo o bună radă, unde chiar şi străine nave ancorau prea bucuros, care luau cu ele pe cei care voiau să plece din Insulele Fericite şi să străbată marea. Urcând pe munte, Zarathustra se gân-dea la multele călătorii de unul singur din tinereţea sa, la munţii, culmile şi piscurile nenumărate pe care le suise.</p>
               <p rend="justify">Eu sunt un călător şi un căţărător pe munţi, zicea în sinea sa, eu nu iubesc deloc câmpiile şi după cât se pare, nu pot să stau prea multă vreme liniştit.</p>
               <p rend="justify">Şi orice mi-ar aduce destinul şi viaţa – va fi tot o călătorie şi un urcuş pe munte: până la urmă te trăieşti pe tine însuţi.</p>
               <p rend="justify">S-a dus şi timpul când mă puteam lăsa la voia în-tâmplării; şi ce-ar putea acum să mai survină, ce să nu-mi fie cunoscut şi propriu!</p>
               <p rend="justify">Tot ce se-ntoarce, tot ce revine-n mine ca acasă – este doar eul propriu şi partea-aceea a lui ce-a stat atâta timp în ţări străine şi printre-atâtea lucruri şi-n-tâmplări s-a risipit.</p>
               <p rend="justify">Şi încă una ştiu: că stau acuma-n faţa ultimului pisc al meu şi-n faţa-a ceea ce mi-a fost păstrat de foarte multă vreme. Ah, am de urcat pe cel mai aspru drum al meu! Ah, pornesc în cea mai solitară călătorie!</p>
               <p rend="justify">Dar cei asemeni mie nu pot să scape unei atare ore: ora ce le grăieşte: „Abia acum porneşti pe drumul tău spre fapte mari. Pisc şi prăpastie – acestea sunt acuma una!</p>
               <p rend="justify">Porneşti pe drumul tău spre fapte mari: acuma ultimul refugiu-al tău e ceea ce ţi-a fost ultim pericol până azi!</p>
               <p rend="justify">Porneşti pe drumul tău spre fapte mari: acesta trebuie să-ţi fie curajul cel mai bărbătesc, căci îndărătul tău nu mai există nici o cale!</p>
               <p rend="justify">Porneşti pe drumul tău spre fapte mari: aici să nu-ţi mai stea alături nimeni! Chiar pasul tău îţi şterge-n urmă drumul şi sus deasupra lui stă scris: E imposibil.</p>
               <p rend="justify">Chiar dacă de acum-nainte nu vei avea la îndemână nici o scară, va trebui să te deprinzi să urci pe propriul tău creştet: cum altfel ai să reuşeşti să urci?</p>
               <p rend="justify">Pe propriul tău creştet şi deasupra propriei tale inimi! Acum blândeţea ta trebuie să se preschimbe în asprime.</p>
               <p rend="justify">Cel care s-a cruţat prea mult se-mbolnăveşte de prea multă grijă pentru sine. Lăudat să fie tot ce ne-năs-preşte! Eu n-am să laud ţara în care curg laptele şi mierea!</p>
               <p rend="justify">Să-nveţi a-ntoarce ochii de la tine-i necesar, dacă doreşti să vezi mai multe lucruri; de-asemenea asprime are nevoie cel ce se caţără pe munţi.</p>
               <p rend="justify">Dar cel cu ochi prea lacomi de cunoscător – cum ar putea să vadă el din toate lucrurile mai mult decât înfăţişarea lor!</p>
               <p rend="justify">Tu însă, Zarathustra, ai vrut să vezi temeiul şi străfundul lucrurilor: de-aceea trebuie să te-nalţi mai sus ca tine – mai sus, mai sus, până ce propriile tale stele le vei vedea, da, dedesubtul tău!</p>
               <p rend="justify">Da! să mă văd pe mine însumi dedesubt şi propriile mele stele: aceasta voi numi eu piscul meu, aceasta încă va rămâne drept cel din urmă pisc al meu! -</p>
               <p rend="justify">Aşa, urcând, vorbea cu sine Zarathustra, cu aspre sfaturi consolându-şi inima: căci îi era rănită inima ca niciodată mai-nainte. Iar când ajunse chiar pe creasta muntelui, văzu întinsă înaintea sa cealaltă mare: şi multă vreme-a stat aşa, tăcând. Dar noaptea era friguroasă pe înălţimea-aceea şi luminoasă şi limpede-nste-lată.</p>
               <p rend="justify">Îmi recunosc destinul, a zis în fine cu tristeţe. Aşa să fie deci! Sunt gata. Abia-mi începe ultima singurătate.</p>
               <p rend="justify">Vai, trista mare neagră dedesubt! Vai, această grea, noptoasă mohoreală! Vai, destin şi mare! Spre voi sunt nevoit acum să cobor!</p>
               <p rend="justify">Îmi stau în faţă piscul meu cel mai înalt şi cea mai lungă călătorie-a mea: de-aceea trebuie îniii de toate să cobor mult mai adânc decât am coborât vreodată: mult mai adânc în suferinţă, decât am coborât vreodată, până-n adâncul apei ei celei mai negre! Aşa a vrut destinul meu: aşa să fie deci! Sunt gata.</p>
               <p rend="justify">De unde vin cele mai-nalte piscuri? aşa m-am întrebat cândva. Am învăţat că ele vin din mare.</p>
               <p rend="justify">Această mărturie e scrisă-n stâncăria lor şi pe pereţii piscurilor lor. Ce-i mai înalt trebuie din ce în ce mai adânc să-şi cucerească înălţimea. -</p>
               <p rend="justify">Aşa grăit-Si Zarathustra pe creasta muntelui, cuprins de frig. Dar când ajunse în apropierea mării şi se opri în fine între stânci însingurat, el se simţi zdrobit de oboseală şi mai nostalgic ca oricând 'nainte.</p>
               <p rend="justify">Acuma toate încă dorm, îşi zise el; chiar marea doarme. Cu ochi străin şi beat de somn priveşte către mine.</p>
               <p rend="justify">Dar răsuflarea ei e caldă, simt aceasta. Şi simt, de-asemenea, că ea visează. Se răsuceşte-n visul ei pe aspre perne.</p>
               <p rend="justify">O, ascultaţi-o! Ascultaţi-o! Cum geme de cumplite amintiri! Sau poate de cumplite presimţiri?</p>
               <p rend="justify">Vai, ce tare mă-ntristezi tu, monstru negru, şi cum mă faci pe mine însumi să mă supăr!</p>
               <p rend="justify">Vai, de ce nu-i mâna mea destul de tare? într-adevăr, ce bucuros te-aş libera de visurile tale rele! -</p>
               <p rend="justify">Şi tot grăind în felu-acesta, Zarathustra rise de sine însuşi melancolic şi-amărât. Cum! Zarathustra! zise el, tu vrei să consolezi chiar marea cu cântarea ta?</p>
               <p rend="justify">Smintit şi caritabil Zarathustra, tu – preafericit întru încredere! însă întotdeauna-ai fost aşa: întotdeauna te-ai apropiat cu-ncredere de tot ce este-ngrozitor.</p>
               <p rend="justify">Ai vrut să dezmierzi orice monstru. Un pic de răsuflare caldă, un dulce smoc în jurul ghearei – şi-ndată tu eşti gata să-l iubeşti şi să-l alinţi.</p>
               <p rend="justify">Iubirea e pericolul însinguraţilor, iubirea pentru toţi, numai săfle viii într-adevăr, de râs e sminteala mea şi modestia mea-n iubire! -</p>
               <p rend="justify">Aşa grăit-a Zarathustra, râzând mereu. Dar amin-tindu-şi de prietenii pe care-i părăsise şi ca şi când cu gândurile sale i-ar fi rănit, el se înfurie pe-aceste gânduri. Şi astfel se-ntâmplă că cel care râdea-ncepu să plângă – de dor şi de mânie Zarathustra plângea amarnic.</p>
               <p rend="justify">Când printre oamenii din echipaj se auzi că Zarathustra e pe vas – căci un alt om urcase-n acelaşi timp cu el la bord, venind din Insulele Fericite – o mare curiozitate se stârni şi-o aşteptare. Dar Zarathustra păstră tăcere timp de două zile, rece şi surd în marea lui tristeţe, aşa încât nici la priviri, nici la-ntrebări nu răspundea. Dar către seara celei de a doua zile el începu să tragă cu urechea, deşi încă tăcea: căci multe lucruri stranii şi primejdioase puteau fi auzite pe va-su-acesta care venea din depărtări şi se-ndrepta spre alte depărtări. Iar Zarathustra era prieten tuturor acelora care călătoresc departe şi preferă să ducă-o viaţă plină de primejdii. Şi iată! până la urmă ascultând întruna îşi deslegă el însuşi limba, iar gheaţa din inimă i se topi – şi începu în felu-acesta să vorbească:</p>
               <p rend="justify">Vouă, căutători, exploratori preaîndrăzneţi, şi tuturor acelora care sub pânzele viclene v-aţi îmbarcat pe mări primejdioase – vouă, tot timpul beţi de tot ce e enigmă şi bucuroşi de clarobscur, al căror suflet e tras prin flaut spre orice gură de pierzanie: căci voi nu vreţi să pipăiţi cu mâna ce tremură un fir conducător; şi ceea ce puteţi ghici vouă vi-e silă să deduceţi – vouă, şi numai vouă, vă voi povesti enigma, pe care am văzut-o. – viziunea celui mai singur dintre singuratici. – întunecat umblam deunăzi într-un amurg livid, întunecat şi aspru, cu buzele-ncleştate. Nu doar un singur soare pentru mine apusese.</p>
               <p rend="justify">O cărăruie, care suia sfidând prin bolovani, rea, singuratică, neînsoţită nici de ierburi nici de tufe, un drum de munte scârţâia sub provocarea tălpii mele.</p>
               <p rend="justify">Mut, peste zvonul batjocoritor de pietricele înaintam, călcând pe piatra care îl făcea să-alunece: aşa se opintea piciorul meu în sus.</p>
               <p rend="justify">În sus – potrivnic spiritului care-l trăgea în jos, în jos spre-abis, potrivnic spiritului greutăţii, diavolul meu, duşmanul meu de moarte.</p>
               <p rend="justify">În sus – deşi acesta îmi stătea în cârcă, semipitlc şi semicârtiţă; olog, paralizându-mă; plumb în ureche, stropi de plumb ca gânduri picurându-mi-le-n creier.</p>
               <p rend="justify">„O, Zarathustra”, şuşotea el a batjocură silabisind, „tu, stâncă a înţelepciunii! Te-ai aruncat cam sus, dar orice piatră aruncată – trebuie să cadă!</p>
               <p rend="justify">O, Zarathustra, stâncă a înţelepciunii, piatră din praştie, sfărâmător de stele! Pe tine însuţi te-ai svârlit atât de sus, dar orice piatră azvârlită – trebuie să cadă!</p>
               <p rend="justify">Tu – ţie însuţi şi lapidării proprii osândit: o, Zarathustra, tare departe ţi-ai zvârlit tu piatra – ea va că-dea-ndărăt asupra ta!”</p>
               <p rend="justify">Apoi piticul a tăcut; şi multă vreme. însă tăcerea lui mă apăsa; şi-ntr-o asemenea şedere-n doi într-adevăr te simţi mai singur ca de unul singur!</p>
               <p rend="justify">Urcam, urcam, visam, şi mă gândeam – dar totul mă-apăsa. Eram asemenea unui bolnav, pe care chinul său îl oboseşte, pe care-un vis urât din nou îl smulge din somnul său.</p>
               <p rend="justify">Însă există-n mine ceea ce numesc curaj, care până acum mi-a biruit toate descurajările. Acest curaj până la urmă m-a făcut să mă opresc şi să vorbesc aşa: „Piticule! Ori tu, ori eu!” -</p>
               <p rend="justify">De fapt curajul este ucigaşul cel mai bun – curajul care-afocd; pentru că-n orice-atac răsună o fanfară.</p>
               <p rend="justify">Omul e însă animalul cel mai curajos: de-aceea le-a învins pe toate celelalte animale. în sunet de fanfară, el depăşeşte orice chin, or chinul omenesc e cel mai groaznic dintre chinuri.</p>
               <p rend="justify">Curajul nimiceşte chiar şi ameţeala de pe marginea abisului: şi oare unde nu e omul pe marginea abisului? Oare chiar faptul de-a vedea nu-nseamnă a vedea abisuri?</p>
               <p rend="justify">Curajul este ucigaşul cel mai bun: căci el omoară chiar şi mila. Iar mila e cel mai adânc abis: cu cât priveşte omu-n viaţă mal adânc, cu-atâta mai adânc pri-veşte-n milă.</p>
               <p rend="justify">Curajul însă este ucigaşul cel mai bun, curajul ca-re-atacă: el chiar şi moartea o omoară, zicând: „Aceasta a fost oare viaţa? Ei bine: s-o luăm de la-nceput!”</p>
               <p rend="justify">¦ '¦'¦ într-o atare maximă se află însă şi mult sunet de fanfară. Iar cine are urechi de auzit să-audă! – „Destul, piticule!” i-am zis. „Ori eu, ori tu! Dar eu sunt cel mai tare dintre noi doi. Tu nu ştii gândurile mele abisale! Pe-acelea n-ai putea să le înduri!” -</p>
               <p rend="justify">Şi dintr-o dată m-am simţit uşor: deoarece piticul îmi sărise de pe umăr, preacuriosul! Şi se chircise pe o piatră-n faţa mea. Şi chiar acolo, unde ne oprisem, era un arc de poartă.</p>
               <p rend="justify">„Priveşte acest arc de poartă! Piticule!” i-am zis din nou. „El are două feţe. Vezi, două drumuri se-ntâlnesc aici, pe care nimeni nu s-a dus până la capăt.</p>
               <p rend="justify">Această lungă cale îndărăt ţine o veşnicie. Şi-această lungă cale înainte – este o altă veşnicie.</p>
               <p rend="justify">Ele se contrazic, aceste drumuri; ba chiar se-nfruntă cap în cap – şi-aici sub acest arc de poartă se-ntâlnesc. Numele lui e scris colo sus; priveşte: „clipă”.</p>
               <p rend="justify">Dar dacă cineva s-ar duce mai departe – tot mai departe, pururi mai departe – crezi tu, piticule, că drumurile-acestea s-ar contrazice veşnic?” – „Oricare dreaptă minte”, a murmurat piticul cu dispreţ. „Oricare adevăr e curb, iar timpul însuşi e un cerc.” „Tu, spirit al împovărării!” i-am zis eu mânios, „să nu iei lucru-acesta prea uşor! Altfel, te las acolo ghemuit, cum stai pe vine, paralizatule! Eu – care totuşi te-am ţinut în spate, sus!</p>
               <p rend="justify">Priveşte – i-am vorbit din nou – această clipă! De-aici, de sub arcada-acestei clipe se-ntinde îndărăt o lungă cale fără de sfârşit: o veşnicie ni se-ntinde-n spate!</p>
               <p rend="justify">! Oare n-a trebuit ca tot ce-a fost în stare să curgă-n mersul lucrurilor să se fi scurs cândva pe calea-aceasta? Oare n-a trebuit ca tot ce-a fost în stare să se-ntâmple în mersul lucrurilor să se fi întâmplat, să se fi împlinit, să fi trecut?</p>
               <p rend="justify">Şi dacă tot ce este-acum a fost cândva, ce crezi despre această clipă tu, piticule? Oare n-a trebuit ca însuşi arcu-acestei clipe să fi fost cândva?</p>
               <p rend="justify">Şi nu sunt oare toate lucrurile atât de strâns înlănţuite, încât această clipă trage după sine toate lucrurile viitoare? Şi pe ea însăşi, aşadar?</p>
               <p rend="justify">Căci tot ce e în stare să curgă-n mersul lucrurilor – şi pe această lungă cale ce merge înainte – trebuie s-o parcurgă încă o dată! -</p>
               <p rend="justify">Şi-acest păianjen leneş, ce se strecoară în lumina lunii, şi chiar lumina lunii înseşi, şi eu, şi tu sub acest arc de poartă, care-mpreună şuşotim, vorbind de lucruri veşnice – oare n-a trebuit ca şi noi să fi fost cândva?</p>
               <p rend="justify">—  şi să ne-ntoarcem, şi să străbatem drumul celălalt, din faţa noastră, această lungă şi-nspăimântă-toare cale – deci nu va trebui să ne re-ntoarcem veşnic? -”</p>
               <p rend="justify">Aşa i-am zis, tot mai încet: căci mă temeam de propriile mele gânduri şi presupuneri. Şi-atunci, deodată, am auzit un câine cum urlă în apropiere.</p>
               <p rend="justify">Oare-am mai auzit cândva un câine urlând aşa? Şi gândul meu se-ntoarse îndărăt în timp. Da! Când eram copil, în cea mai fragedă copilărie-a mea:</p>
               <p rend="justify">—  atunci am auzit un câine urlând aşa. Parcă-l vedeam, zbârlit de tot, cu capul înălţat, şi tremurând, în cel mai molcom miez de noapte, când chiar şi câinii cred în fantome:</p>
               <p rend="justify">—  încât m-a-nduioşat. Alături luna plină tocmai se-nălţa, în linişte de moarte, peste casă şi se oprea, un disc de jar – domoală peste-acoperişul neted, ca peste avuţii străine: de care-acum se îngrozi şi câinele: căci câinii cred în hoţi şi în fantome. Iar când l-am auzit din nou urlând aşa, m-a-nduioşat încă o dată.</p>
               <p rend="justify">Dar unde dispăruse-acum piticul? Arcul de poartă? Şi păianjenul? Şi toate şoaptele? Oare-am visat? Şi oare mă trezisem? Stăteam printre acele stânci sălbatice, singur de tot şi treaz, sub cea mai searbădă lumină-a lunii.</p>
               <p rend="justify">Alăturea de mine însă zăcea un om! Iar câinele, sărind, zbârlit de tot, schelălăind – acum vedea cum mă apropii – reîncepu să urle şi apoi ţipă: oare-am mai auzit vreodată un câine ţipând aşa după-ajutor?</p>
               <p rend="justify">Şi-ntr-adevăr, văzui apoi ce nu văzusem niciodată. Un păstor tânăr am văzut, sucindu-se, icnind, zbătân-du-se, cu faţa descompusă, căruia un şarpe greu şi negru-i atârna din gură.</p>
               <p rend="justify">O, mai văzusem oare atâta scârbă şi-atâta groază palidă pe-un singur chip? Dormise, fără îndoială. Şi-atunci un şarpe i se strecurase în gâtlej – muşcându-l aprig.</p>
               <p rend="justify">Trăgeam, trăgeam cu mâna mea de şarpe – dar zadarnic! căci nu puteam să-l smulg din gura lui. Şi-atunci o voce a strigat din mine: „Muşcă-l! Muşcă-l!</p>
               <p rend="justify">Retează-i capul!” – aşa striga din mine vocea; teroarea, ura, scârba, mila mea, ce-aveam şi bun şi rău în mine strigau-ntr-un singur strigăt dinlăuntru. -</p>
               <p rend="justify">Viteji ce staţi în jurul meu! Căutători, exploratori, voi toţi care sub pânze unduioase v-aţi îmbarcat pe mări primejdioase! Voi, bucuroşi de tot ce e enigmă!</p>
               <p rend="justify">Spuneţi-mi totuşi, tălmăciţi-mi ce-am văzut, enigma – viziunea mea, a celui mai sihastru dintre oameni!</p>
               <p rend="justify">Căci viziune-a fost şi prevestire – ce mi s-a arătat în chipu-acesta? Şi cine-i cel ce trebuie să vină într-o zi?</p>
               <p rend="justify">Cine-i păstorul căruia i se strecurase-n gură un şarpe? Cine e omul căruia o să-i intre în gâtlej tot ce-i mai negru şi mai greu în viaţă?</p>
               <p rend="justify">Păstorul a muşcat, aşa cum strigătul din mine-l sfătuise; el a muşcat o dată zdravăn! Scuipând departe capul şarpelui – s-a ridicat.</p>
               <p rend="justify">Nici om, şi nici păstor – era schimbat, transfigurat: râdeal Nicicând vreun om n-a ris pe lumea-aceasta, aşa cum râdea el!</p>
               <p rend="justify">O, fraţi ai mei, am auzit un ris ce numai ris de om nu se numea. – şi-acum mă arde-o sete, o dorinţă, pe care no va potoli nimic.</p>
               <p rend="justify">Dorinţa după râsu-acela mă devoră: o, cum voi suporta să mai trăiesc? Şi cum aş suporta acum să mor! -</p>
               <p rend="justify">Aşa grăit-a Zarathustra.</p>
               <p rend="justify">Cu-atare enigme şi amărăciuni în inimă trecut-a marea Zarathustra. însă călătorind la patru zile depărtare de Insulele Fericite şi de prieteni, el îşi învinse suferinţa – triumfător, cu pasul ferm, îşi domina din nou destinul. Iar conştiinţei sale care jubila ia zis atunci aceste vorbe Zarathustra:</p>
               <p rend="justify">Sunt singur iarăşi şi aşa doresc să fiu, singur cu cerul pur şi largul mării; şi iarăşi este după-amiază-n jurul meu.</p>
               <p rend="justify">Întâia oară mi-am găsit prietenii-ntr-o după-amiază şi-a doua oară-n după-amiaza-aceasta – în ora când orişice lumină se-mblânzeşte.</p>
               <p rend="justify">Căci tot ce-i încă fericire călătoare între pământ şi cer îşi caută acum refugiu într-un suflet limpezit: de fericire se-mblânzeşte-acum lumina.</p>
               <p rend="justify">O, după-amiază a vieţii mele! Cândva şi fericirea mea s-a coborât în vale, în căutarea unui adăpost: acolo a găsit aceste suflete deschise, primitoare.</p>
               <p rend="justify">O, după-amiază a vieţii mele! O, câte n-am dat eu, pentru-a avea un singur lucru: plantaţia aceasta vie a gândurilor mele şi-această limpezime matinală-a speranţei mele celei mai înalte!</p>
               <p rend="justify">Însoţitori şi-a căutat odinioară creatorul şi-odrasle ale speranţei sale: şi iată, s-a întâmplat că n-a putut să-i afle decât creându-i mai întâi el însuşi.</p>
               <p rend="justify">Astfel mă aflu-n mijlocul lucrării mele, mergând către copiii mei şi întorcându-mă de lângă ei: de dragul lor, chiar Zarathustra trebuie să se desăvârşească.</p>
               <p rend="justify">Căci nu există dragoste profundă decât pentru copii şi pentru operă; iar unde este-o mare dragoste de sine, acolo semn de rodnicie se arată: precât văzui.</p>
               <p rend="justify">Copiii mei încă-nverzesc în primăvara lor dintâi, stând laolaltă şi legănaţi împreună de vânturi, pomi ai grădinii mele şi-ai celui mai fertil pământ.</p>
               <p rend="justify">Şi-ntr-adevăr! Acolo unde-atare pomi stau laolaltă, sunt Insulele Fericite!</p>
               <p rend="justify">Dar într-o zi-i voi scoate din ţarină şi-i voi planta pe fiecare pentru sine numai: ca să înveţe singurătatea, îndârjirea şi prudenţa.</p>
               <p rend="justify">Strâmbi, noduroşi, de-o duritate elastică, aş vrea să-i văd cum stau pe malul mării, vii faruri ale unei invincibile vieţi.</p>
               <p rend="justify">Acolo unde uraganele se-aruncă-asupra mării şi unde munţii sorb cu trompa valuri, acolo fiecare-şi va petrece rând pe rând veghea de zi şi veghea cea de noapte, spre încercare şi cunoaştere de sine.</p>
               <p rend="justify">Căci încercat şi cunoscut se cade-a fi, spre-a se vedea dacă-i din soiul meu şi spiţa mea – dacă-i stă-pânul unei mari voinţe, tăcut chiar când vorbeşte şi concesiv, încât atunci când dă, şi ia: să-mi poată fi-ntr-o zi însoţitor, lucrând cu Zarathustra şi celebrând alăturea de el – unul ce scrijelează voinţa mea pe tabla mea: oricărui lucru o mai pli-nă-ndeplinire.</p>
               <p rend="justify">Eu însumi trebuie de dragul lui şi-al celora asemeni lui să mă desăvârşesc: de-aceea acum eu mă feresc de fericirea mea şi tuturor nenorocirilor mă dau – spre ultima mea încercare şi cunoaştere.</p>
               <p rend="justify">Într-adevăr, era şi timpul să mă duc; şi umbra călătorului, şi clipa cea mai zăbovindă, şi cea mai calmă dintre ore – toate mi-au zis: „E timpul potrivit!”</p>
               <p rend="justify">Vântul prin gaura încuietorii-mi suflă: „Vino!” Iar uşa dându-se grăbită-n lături zice: „Du-te!”</p>
               <p rend="justify">Dar eu zăceam încătuşat de dragostea pentru copiii mei; dorinţa mă prinsese-n laţurile-acestea, dorinţa de iubire, de-a deveni copiilor mei pradă şi de-a mă pier-de-n ei.</p>
               <p rend="justify">Dorinţa – aceasta-nseamnă pentru mine-a mă pierde. Vă am, copil ai meii însă într-o asemenea posesiune, totul ar trebui să fie certitudine, nimic dorinţă.</p>
               <p rend="justify">Dar dogorind zăcea deasupra soarele drag, iar Zara-thustra începea să dea în clocot – şi-atunci trecură umbre şi-ndoieli.</p>
               <p rend="justify">Râvneam acuma după ger şi iarnă: „O, dacă ger şi iarnă înc-o dată m-ar face să trosnesc, să scârţâi ca zăpada!” suspinam; – şi-atunci geroase ceţuri s-au pornit sub paşii mei.</p>
               <p rend="justify">Trecutul meu îşi birui mormintele şi multe chinuri vii şi îngropate s-au trezit – căci ele doar dormiseră, ascunse-n giulgiuri mortuare.</p>
               <p rend="justify">Şi toate îmi strigau făcându-mi semne: „E timpul!” Dar eu – eu nu le auzeam: până ce-n fine-abisul meu a tresărit şi gândul a muşcat din mine.</p>
               <p rend="justify">Vai, gândire abisală, tu care eşti gândirea meaCând voi afla tăria, să-aud cum sapi şi să nu tremur?</p>
               <p rend="justify">Simt inima parcă mi-ar bate-n gât când te aud cum sapi! Chiar şi tăcerea ta mă-năbuşă, tu – abisală taciturnă!</p>
               <p rend="justify">Încă nicicând n-am îndrăznit până acuma să te chem afară: mi-era de-ajuns că te purtam în mine! încă nicicând n-am fost destul de tare pentru-o supremă îndrăzneală şi sfidare ca de leu.</p>
               <p rend="justify">Destul de înspăimântătoare mi-a fost întotdeauna greutatea ta; dar într-o zi am să găsesc totuşi tăria şi vocea leului, ca să te chem afară!</p>
               <p rend="justify">Abia când mă voi fi învins în felu-acesta pe mine însumi, abia atunci voi vrea să depăşesc chiar măreţia; căci o victorie trebuie să fie sigiliul desăvârşirii mele! -</p>
               <p rend="justify">Dar până-atunci cutreier încă mări nesigure; iar întâmplarea mă alintă, cu limba ei mieroasă; mă uit 'na-inte şi mă uit în urmă – încă nu văd nici un sfârşit.</p>
               <p rend="justify">Ora supremei mele bătălii n-a venit încă – sau poate vine chiar acum? într-adevăr, vicleană frumuseţe arată marea şi viaţa-n jurul meu!</p>
               <p rend="justify">O, după-amiază a vieţii mele! O, fericire-n pragul serii! O, port în mijlocul talazurilor! O, pace în nesiguranţă! Cum mă-ndoiesc de voi, de toate!</p>
               <p rend="justify">Într-adevăr, ne-ncrezător sunt în vicleana voastră frumuseţe! Precum îndrăgostitul ce nu se-ncrede în surâsul prea catifelat.</p>
               <p rend="justify">Aşa precum gelosul, blând încă în asprimea sa, o-ndepărtează pe iubită de la sine – aşa îndepărtez şi eu această oră fericită de la mine.</p>
               <p rend="justify">În lături, oră fericită! Tu mi-ai adus o fericire fără voie! Eu stau aici preabucuros în faţa suferinţei mele – tu ai venit la timp nepotrivit!</p>
               <p rend="justify">În lături, oră fericită! Mai bine caută-ţi azil acolo – la copiii mei! Grăbeşte-te! şi binecuvântează-i pe ei acum în faptul serii cu fericirea mea\par        Se lasă seara: soarele apune. Se duce – fericirea mea! -</p>
               <p rend="justify">Aşa grăit-a Zarathustra. Şi noaptea-ntreagă-şi aşteptă nefericirea; dar aşteptă-n zadar. Senină, liniştită era noaptea şi numai fericirea îi dădu mereu târcoale, aproape, mai aproape. Iar către ziuă, Zarathustra începu să râdă-n sine zicându-şi batjocoritor: „Se ţine fericirea scai de mine. Şi-aceasta se întâmplă, pentru că nu mă ţin după femei. Or fericirea este o femeie.”</p>
               <p rend="justify">ÎN REVĂRSATUL ZORILOR.</p>
               <p rend="justify">O, cer deasupra mea, seninule! Adâncule! Prăpastie-a luminii! Privindu-te, mă înfior de doruri dumnezeieşti.</p>
               <p rend="justify">Să mă arunc în înălţimea ta – acesta este-adâncul meul Să mă ascund în puritatea ta – aceasta-i nevinovăţia mea.</p>
               <p rend="justify">Domnul se-nvăluie în frumuseţea sa: de-aceea îţi ascunzi tu stelele. Tu nu vorbeşti: aşa-mi vesteşti tu înţelepciunea ta.</p>
               <p rend="justify">Tăcut deasupra mării mugitoare mi-ai apărut tu astăzi, iubirea şi sfiala ta vorbesc în revelare sufletului meu care mugeşte.</p>
               <p rend="justify">Dacă-mi apari atâta de frumos, învăluit în frumuseţea ta, dacă-mi vorbeşti tăcut, vădindu-ţi-se-nţelep-ciunea:</p>
               <p rend="justify">O, cum să nu-ţi ghicesc toate sfielile din suflet! Mal înainte decât soarele-ai venit la mine – la mine, cel mai singur dintre singuratici!</p>
               <p rend="justify">Suntem prieteni de la început: am împărţit amărăciunea, groaza şi-adâncimea: şi chiar şi soarele este al nostru.</p>
               <p rend="justify">Noi nu vorbim unul cu altul, fiindcă ştim prea multe – păstrăm tăcerea şi surâdem unul altuia-n ştiinţa noastră.</p>
               <p rend="justify">Sau nu eşti tu lumina văpăii mele? Sufletul tău nu-i frate-al judecăţii mele?</p>
               <p rend="justify">Noi împreună învăţat-am totul; şi împreună-am învăţat să ne-nălţăm deasupra noastră înspre noi şi să surâdem luminos: din înălţime să surâdem luminos cu ochi lucizi şi de la mare depărtare, când sub noi constrângerea şi scopul şi greşeala asemeni ploii fumegă.</p>
               <p rend="justify">Iar când călătoream de unul singur, ce-ar fi dorit ca hrană sufletul meu de-a lungul nopţilor pe drumuri rătăcite? Şi când suiam pe munţi, pe cine-am căutat eu, dacă nu pe tine, pe vârful munţilor?</p>
               <p rend="justify">Şi toate-aceste drumeţii şi căţărări pe munte ale mele o singură nevoie însemnau şi-un ajutor pentru cel neajutorat: să zbor, atâta doar voia întreaga mea voinţă, să zbor în tlne.</p>
               <p rend="justify">Pe cine oare uram eu mai mult decât rătăcitorii nori şi lucrurile care te pătează? Şi chiar şi ura-aceasta am urât-o, căci era pată pe fiinţa ta!</p>
               <p rend="justify">Mie ciudă pe toţi norii rătăcitori, pe-aceşti motani de pradă furişaţi, ce ne răpesc, mie şi ţie, ceea ce-avem comun – imens neţărmurita afirmaţie-a lui da şi amin.</p>
               <p rend="justify">Ni-e ciudă pe-aceşti nori rătăcitori, ce codoşesc şi-amestecă tăria, ei ce fac totul doar pe jumătate, nici binecuvântând, nici blestemând din toată inima.</p>
               <p rend="justify">Mai bine-aş vrea sub ceru-acqperit să stau într-un butoi, mai bine fără cer într-un abis să stau, decât întruna să te văd pătat, o! cer-lumină, de-aceşti nori rătăcitori!</p>
               <p rend="justify">Şi-adeseori dorit-am să-i însăilez unul de altul cu auriu-dinţatul fulger, spre a putea să bat, ca tunetul, în burţile lor de ceaun chimvalul:</p>
               <p rend="justify">O! ca un toboşar înfuriat, fiindcă ei îmi răpesc da-ul tău şi aminul tău, tu – cer deasupra mea, seninule! Limpidule! Lumină-de-abis! – fiindcă ei îţi răpesc da-ul meu şi-aminul meu.</p>
               <p rend="justify">Căci mai curând vreau zgomotul, şi tunetul, şi urletul stihiilor, decât această linişte felină, prudentă şi şovăitoare; chiar şi-ntre oameni eu urăsc îndeosebi pe cei ce umblă pe furiş şi fac pe jumătate totul, ca nişte nori ce rătăcesc şovăitori.</p>
               <p rend="justify">„Cel ce nu ştie binecuvânta – acela trebuie să-nveţe să blesteme” – această-nvăţătură luminoasă mi-a picurat din cer senin, şi-această stea mai stă şi-acum în nopţi adânci pe cerul meu.</p>
               <p rend="justify">Eu însă sunt unul care binecuvântează şi zice da, cât timp îmi stai în preajmă, seninule! Tu, luminosule! Prăpastie-lumină! – în toate-abisurile-mi port atunci acordul care binecuvântează.-</p>
               <p rend="justify">Spre-a binecuvânta şi-a afirma, de-aceea neîncetat purtat-am lupte şi-am devenit un luptător: ca într-o zi aceste mâini să-mi fie libere spre-a binecuvânta.</p>
               <p rend="justify">Dar binecuvântarea mea este aceasta: să mă desfăşor peste lucruri asemeni unui propriu cer, al lor, ca o cupolă rotunjită şi ca un clopot de azur şi siguranţă veşnică: ferice este cel care binecuvântează-n felu-acesta!</p>
               <p rend="justify">Căci toate lucrurile sunt botezate la fântâna veşniciei şi dincolo de bine şi de rău; bine şi rău la rândul lor nu sunt decât fugare umbre, mizerii plânse, nori rătăcitori.</p>
               <p rend="justify">Căci binecuvântare e într-adevăr, şi nu blestem, când eu vă zic: „Deasupra lucrurilor toate stă cerul întâmplării, cerul hazardului, cerul exuberanţei, cerul nevinovăţiei”.</p>
               <p rend="justify">„Din întâmplare” – iată nobleţea cea mai veche-a lumii, pe care o restitui tuturor lucrurilor pe care le-am eliberat de servitutea scopului.</p>
               <p rend="justify">Această libertate şi limpezime ca de cer am pus-o asemeni unui clopot de azur deasupra lucrurilor toate, atunci când propovăduind am zis că nici deasupra lor, şi nici prin ele, nu-i nici o „voinţă veşnică” – să vrea.</p>
               <p rend="justify">În locu-acestei veşnice voinţe, am pus exuberanţa şi sminteala, când am grăit: „Un singur lucru e cu nepu-tinţă-n toate – raţionalitatea lor!”</p>
               <p rend="justify">Desigur, puţină raţiune, un bob de-nţelepciune împrăştiat din stea în stea – această dospeală e ameste-cată-n orice lucru: pentru sminteala lor, în toate lucrurile se găseşte-nţelepciune!</p>
               <p rend="justify">Puţină-nţelepciune e de altfel cu putinţă; însă această fericită siguranţă, în toate lucrurile am găsit-o: toate preferă pe picioarele-ntâmplării – să danseze.</p>
               <p rend="justify">O, cer deasupra mea, seninule! înaltule! Iată în ce rezidă pentru mine puritatea ta: că nu există nici un etern păianjen al raţiunii, nici o eternă plasă de păianjen a raţiunii:</p>
               <p rend="justify">Că tu îmi eşti podea de dans pentru dumnezeieşti hazarduri, că tu îmi eşti divină masă pe care jucători divini aruncă divine zaruri! -</p>
               <p rend="justify">De ce roşeşti? Am exprimat ceva inexprimabil? Am blasfemat, vrând să te binecuvântez?</p>
               <p rend="justify">Poate ruşinea de a fi în doi e ceea ce te face să roşeşti? -</p>
               <p rend="justify">Să plec îmi dai poruncă şi să tac, pentru că-acuma – iată vine ziua? Lumea-i adâncă – e mai adâncă, decât a fost în stare ziua să-şi închipuie. Nu orice lucru are dreptul la cuvânt în faţa zilei. Dar iată ziua: acum ne despărţim.</p>
               <p rend="justify">O, cer deasupra mea, sfiosule! Tu, arzătorule! O, fericirea mea din revărsatul zorilor! Se face ziuă: acum ne despărţim! -</p>
               <p rend="justify">Aşa grăit-a Zarathustra.</p>
               <p rend="justify">Când Zarathustra-ajunse iarăşi pe uscat, el nu se îndreptă direct spre muntele şi grota sa, ci încercă o seamă de cărări şi întrebări, interesându-se de una şi de alta, încât el însuşi spuse-n glumă despre sine: „Iată un fluviu, care cu multe ocolişuri se-ntoarce spre izvor!” Căci el voia să afle ce se-ntâmplase între timp cu omul: dacă a devenit mai mare sau mai mic. Astfel, văzând odată un rând de case noi, s-a minunat zicându-şi: „Ce-nseamnă-aceste case? Desigur, nu un mare suflet le-a clădit, ca să-i slujească drept simboluri!</p>
               <p rend="justify">Le-a scos poate-un copil nerod din lada sa cu jucării? Măcar de-ar veni altul, să le aşeze iarăşi în cutia lor!</p>
               <p rend="justify">Şi-aceste camere şi-apartamente: pot oare bărbaţii să le treacă pragul? îmi par făcute doar pentru păpuşi înveşmântate în mătăsuri sau pentru lacomele pisicuţe care se dedau la dulciuri.”</p>
               <p rend="justify">Şi Zarathustra se opri spre-a medita. La urmă zise tulburat: „Toate au devenit mai mici!</p>
               <p rend="justify">Văd pretutindeni porţi mai scunde: cei de statura mea pot încă trece pe sub ele, dar – sunt nevoiţi să se aplece!</p>
               <p rend="justify">O, când am să ajung din nou în ţara mea, unde nu sunt silit să mă aplec – să mă aplec în faţa celor mici!” – Şi Zarathustra suspină, privind în depărtare. -</p>
               <p rend="justify">Dar în aceeaşi zi rosti o cuvântare despre virtutea care micşorează.</p>
               <p rend="justify">Ţinându-mi ochii larg deschişi străbat mulţimea; dar oamenii nu-mi iartă că nu le pizmuiesc virtuţile.</p>
               <p rend="justify">Rânjesc în urma mea, fiindcă le grăiesc aşa: oamenilor mici le sunt necesare virtuţi mărunte, dar şi fiindcă mi-e tare greu să recunosc că oamenii mici sunt necesari.</p>
               <p rend="justify">Mă simt aici asemenea unui cocoş într-o străină curte, pe care chiar găinile-l ciupesc; dar nu mă supăr pentru-atâta pe găini.</p>
               <p rend="justify">Mă port curtenitor cu ele, cum m-aş purta cu nişte mici necazuri; să fii înţepător cu cei mărunţi îmi pare-a fi o-nţelepciune de arici.</p>
               <p rend="justify">Ei toţi vorbesc de mine, când se aşază seara-n jurul focului, vorbesc de mine, dar nimenea nu se gândeşte – la mine.</p>
               <p rend="justify">Iată o nouă formă de tăcere, pe care-am învăţat-o: larma ce-o fac în jurul meu aşterne-o manta peste gân-durile mele.</p>
               <p rend="justify">Ei lărmuiesc întruna între ei: „Oare ce are împotriva noastră acest nor sumbru? să ne uităm să nu ne-mprăştie vreo molimă!”</p>
               <p rend="justify">Şi nu de mult, o mamă şi-a tras pruncul, ce se-ndrepta spre mine, lângă ea: „Luaţi copiii!” a strigat, „el arde sufletul copiilor cu ochii.”</p>
               <p rend="justify">Tuşesc cu toţii, când încep să spun ceva: ei cred că tuşea e un paravan în contra vântului – ei nu ghicesc nimic din vuietele fericirii mele!</p>
               <p rend="justify">„Noi n-avem vreme pentru Zarathustra” – e replica pe care o dau ei; însă ce vreme e aceea în care ei „n-au vreme” pentru Zarathustra?</p>
               <p rend="justify">Şi chiar dacă mă laudă: cum aş putea eu să mă culc pe laudele lor? Ca o curea cu ţepi mi-e lauda lor: mă-nţeapă, chiar şi după ce mi-am scos-o.</p>
               <p rend="justify">Şi încă-un lucru învăţat-am de la ei: cel care laudă pare a restitui ceva, însă de fapt el vrea să capete mai mult!</p>
               <p rend="justify">Să nu-ntrebaţi piciorul meu dacă se simte bucuros de lauda şi măguleala lor! De fapt, în tactul şl ticta-cu-acesta lui nu-i place nici să danseze, nici să stea pe loc.</p>
               <p rend="justify">Cu laude le place să mă-ademenească la mica lor virtute; şi-n tactul micilor virtuţi să facă piciorul meu să dănţuie.</p>
               <p rend="justify">Ţinându-mi ochii larg deschişi străbat mulţimea: toţi sunt mai mici şi tot mai mici devin – doctrina lor despre virtute şi despre Jericire-i face-aşa.</p>
               <p rend="justify">Ei chiar şi în virtute sunt modeşti – căci ei vor tihnă, însă cu tihna nu se-mpacă decât virtutea cea modestă.</p>
               <p rend="justify">Desigur, ei învaţă să meargă şi să-nainteze-n felul lor: dar eu numesc aceasta a şchiopăta. De-aceea ei devin o piedică în calea celor care se grăbesc.</p>
               <p rend="justify">Mulţi dintre ei, în timp ce merg 'nainte, se uită înapoi, cu gâtul ţeapăn: acestora îmi place să le stau în cale.</p>
               <p rend="justify">Picioarele şi ochii nu trebuie să mintă, nici să se-nfrunte prin minciuni. însă sunt foarte multe feluri de-a minţi la oamenii mărunţi.</p>
               <p rend="justify">Unii din ei ştiu ce-i voinţa, dar cei mai mulţi îndură voinţa altora. Unii din ei sunt sinceri, dar cei mai mulţi sunt proşti comedianţi.</p>
               <p rend="justify">Există între ei comedianţi fără să ştie dar şi comedianţii fără să vrea – adevăraţii oameni sunt întotdeauna rari, dar mai ales adevăraţii comedianţi.</p>
               <p rend="justify">Sunt prea puţin bărbaţi: de-aceea-şi fac femeile să fie bărbătoase. Căci numai cel care-i bărbat îndeajuns eliberează în femeia lui femeia.</p>
               <p rend="justify">Iar cea mai rea ipocrizie-a lor este aceasta: chiar cei ajunşi să poruncească simulează virtuţile celor pe care-i stăpânesc.</p>
               <p rend="justify">„Servesc, serveşti, servim” – iată refrenul ipocriziei celor care stăpânesc – şi vai şi-amar! când cel dintâi dintre stăpâni e numai primul dintre servitori!</p>
               <p rend="justify">Vai, ochiul curiozităţii mele s-a rătăcit în prefăcătoria lor; şi-am desluşit acolo fericirea lor de muşte şi bâzâitul lor în geamurile însorite.</p>
               <p rend="justify">Văd câtă bunătate, atâta slăbiciune. Câtă justiţie şi câtă milă, atâta slăbiciune.</p>
               <p rend="justify">Bondoci, corecţi şi binevoitori sunt între ei, aşa cum firul de nisip este bondoc, corect şi binevoitor cu alt fir de nisip.</p>
               <p rend="justify">Să-mbrăţişeze plini de modestie o mică fericire – acestui lucru ei îi dau un nume: „Resemnare”! şi între timp trag cu ochiul plini de modestie spre altă fericire cât de mică.</p>
               <p rend="justify">În fond, ceea ce vor e foarte simplu: ca nimenea să nu le facă rău. De-aceea-ncearcă să-i îmbrobodească pe ceilalţi, făcându-le doar bine.</p>
               <p rend="justify">Aceasta este însă laşitate, chiar dacă poartă numele „virtute”.</p>
               <p rend="justify">Iar când vreodată vorba-acestor oameni mici devine aspră, ceea ce eu aud e numai răguşeala lor – orice curent de aer îi face să răcească.</p>
               <p rend="justify">Prevăzători sunt, virtuţile lor au mâini prevăzătoare. Dar le lipseşte pumnul, căci degetele lor nu sunt în stare să se adune strânse-n pumn.</p>
               <p rend="justify">Virtutea pentru ei e ceea ce te face modest şi blând: în felu-acesta fac din lup un câine, iar din adevăratul om un animal domestic al omului.</p>
               <p rend="justify">„Noi ne-aşezarăm jeţul chiar la mijloc – aşa-mi zic ei zâmbind pe sub mustaţă – la fel de-ndepărtat de gladiatorii-n agonie, ca şi de scroafele satisfăcute.”</p>
               <p rend="justify">Aceasta este însă – mediocritate, chiar dacă i se zice „cumpătare”. -</p>
               <p rend="justify">Străbat mulţimea, lăsând să cadă câte-o vorbă-n urma mea: dar ei nu ştiu nici să primească şi nici să reţină.</p>
               <p rend="justify">Se miră că nu vin să blestem plăcerile şi viciile; şi-ntr-adevăr eu n-am venit spre-a-i pune-n gardă faţă de pungaşi!</p>
               <p rend="justify">Se miră că nu prea sunt dispus să-ascut şi să asmut şiretenia lor: de parcă n-ar avea-ntre ei destui şireţi, a căror voce-mi scârţâie-n urechi ca un creion de-ardezie!</p>
               <p rend="justify">Iar când le strig deodată: „Blestemaţi-i pe diavolii cei laşi din voi, cărora tare le mai place să geamă şi să-şi frângă manile şi să se-nchine„, ei îmi răspund cu toţii: „Zarathustra e omul fără Dumnezeu.”</p>
               <p rend="justify">Şi mai ales predicatorii resemnării dintre ei; şi-aces-tora îndeosebi îmi place să le bubui în urechi: Da! Sunt Zarathustra, omul fără Dumnezeu!</p>
               <p rend="justify">Priviţi-i pe predicatorii resemnării! în orice loc, unde se află ceva mărunt, ceva bolnav, ceva bubos, ei se strecoară ca păduchii şi numai scârba mă opreşte să-i strivesc.</p>
               <p rend="justify">Ei bine! Iată-acum predica mea zvârlită în urechea lor: sunt Zarathustra, omul fără Dumnezeu, care vă-ntreabă: „E vreunul mai ateu ca mine, ca să mă bucur de învăţătura lui?”</p>
               <p rend="justify">Sunt Zarathustra, omul fără Dumnezeu, care se-ntreabă: unde-am să aflu un altul ca mine? Căci sunt asemeni mie toţi cei care-şi stabilesc chiar ei voinţa şi care fug de orice resemnare.</p>
               <p rend="justify">Sunt Zarathustra, omul fără Dumnezeu: pun toate întâmplările la fiert în oala mea. Şi numai după ce sunt bine fierte, le socotesc drept excelente, ca feluri din bucătăria mea.</p>
               <p rend="justify">Şi-ntr-adevăr, o-ntâmplare înfumurată mi-a ieşit în faţă, însă voinţa mea i-a replicat cu şi mai mare-nfu-murare – şi-ndat' s-a lăsat imploratoare în genunchi -</p>
               <p rend="justify">—  rugându-se să-i dau azil în inimă şi linguşin-du-mă zicând: „Priveşte, Zarathustra, sunt un prieten care vine bucuros la alt prieten!”</p>
               <p rend="justify">Dar la ce bun să mai vorbesc, dacă m-aude doar urechea meal De-aceea voi striga în toate zările:</p>
               <p rend="justify">Voi, oameni mici, voi zi de zi vă faceţi tot mai mici! Vă descompuneţi, zi de zi, comozilor! O să-mi pieriţi cu toţii -</p>
               <p rend="justify">—  din cauza prea multelor virtuţi mărunte, prea multelor uitări mărunte şi resemnării voastre mici!</p>
               <p rend="justify">Să cruţaţi peste măsură şi să cedaţi peste măsură: acesta este solul vostru; dar pentru ca un arbore să crească, el trebuie să aibă rădăcini solide care se prind de stâncile solide!</p>
               <p rend="justify">Chiar neglijenţa voastră se ţese în urzeala oricărui viitor uman; chiar şi neantul vostru e o pânză de păianjen şi-un păianjen ce-şi soarbe sângele din viitor.</p>
               <p rend="justify">Iar atunci când vă însuşiţi ceva, este asemeni unui furt, o! virtuoşi mărunţi; dar chiar netrebnicii îşi au mândria lor: „Trebuie măcar să şterpeleşti ce nu poţi lua cu forţa.” „Se aranjează” – iată încă o zicală-a resemnării. Dar eu vă spun, comozilor: se degradează, iar pentru voi întruna se va degrada!</p>
               <p rend="justify">Vai, dac-aţi renunţa odată la jumătatea voastră de voinţă şi v-aţi decide-n indolenţă ca şi-n faptă!</p>
               <p rend="justify">Vai, dacă-aţi înţelege ce vă spun: „Faceţi mereu tot ce voiţi – dar mai întâi să fiţi asemenea cu cei ce ştiu a voii” „Iubiţi-vă aproapele ca pe voi înşivă – dar mai întâi să fiţi asemenea cu cei ce ştiu să se iubească pe ei înşişi -</p>
               <p rend="justify">—  iubind cu multă dragoste, iubind cu mult dispreţ!” Aşa grăieşte Zarathustra, omul fără Dumnezeu. -</p>
               <p rend="justify">Dar la ce bun să mai vorbesc, dacă mă-aude doar urechea meal Dar am venit prea devreme încă.</p>
               <p rend="justify">Sunt propriul meu vestitor în mijlocul acestor oameni, sunt propriul meu cântec de cocoş pe uliţele-ntu-necate.</p>
               <p rend="justify">Dar vine ora tor! Şi-a mea de-asemeni! Din oră-n oră ei devin tot mai săraci, mai mici, mai sterpi – sărmane ierburi şi sărman pământ!</p>
               <p rend="justify">Curând vor sta-naintea mea ca iarba cea uscată, ca stepa şi într-adevăr! sătui de ei – dorind nu apa, ci plrjolul mai degrabă!</p>
               <p rend="justify">O, clipă binecuvântată a fulgerului! O, taină dinain-tea-amiezii!</p>
               <p rend="justify">— Foc ce se-ntinde am să fac din ei odată şi vestitori cu limbă de văpaie -</p>
               <p rend="justify">—  ca să vestească într-o zi cu limbă de văpaie: Vine, aproape e, Marea-Amiază.</p>
               <p rend="justify">PE MUNTELE MĂSLINILOR:</p>
               <p rend="justify">Iarna, oaspete rău, s-a instalat la mine-acasă; mâini-le mele au învineţit de-a ei prietenească strângere de mână.</p>
               <p rend="justify">Eu îl cinstesc pe oaspetele-acesta rău, însă mai bucuros îl las să şadă singur. Sunt bucuros să scap de el, şi poţi să scapi, dar numai dacă fugi ca vâniul.</p>
               <p rend="justify">Cu tălpi fierbinţi şi cugetări fierbinţi, alerg spre locul unde vântul poposeşte, spre colţul însorit al muntelui meu cu măslini.</p>
               <p rend="justify">Acolo rid de oaspetele meu sever, fiindu-i recunoscător că-mi prinde muştele din casă şi multe zgomote mărunte stinge.</p>
               <p rend="justify">El nu suportă să-audă bâzâind vreo musculiţă, dar-mite două; el pustieşte chiar uliţele, încât clarului de lună i se face frică noaptea.</p>
               <p rend="justify">El e un oaspete cam aspru, însă-l cinstesc, căci nu mă-nchin, ca delicaţii multpreaburtosului lor idol – focul.</p>
               <p rend="justify">Mai bine clănţănesc un pic din dinţi, decât să mă-nchin idolilor! – aşa e felul meu. Şi mai ales urăsc idolul-foc, cel care arde, fumegă şi-năbuşă.</p>
               <p rend="justify">Pe cel ce-mi este drag eu îl iubesc mai mult în timpul iernii decât vara; şi rid mai bine de duşmanii mei şi mai cu poftă, cât timp îmi locuieşte iarna-n casă.</p>
               <p rend="justify">Râd mai cu poftă, într-adevăr, chiar când mă cuibăresc în pat – chiar fericirea-mi ride-atunci şi zburdă, chiar visul mincinos râde şi el!</p>
               <p rend="justify">Eu cuibărindu-mă? Nicicând în viaţă nu m-am cuibărit din faţa celor mai puternici; iar dacă am minţit vreodată, a fost din dragoste. De-aceea mă simt bine şi voios în patul meu de iarnă.</p>
               <p rend="justify">Un pat îngust mă încălzeşte mai bine ca un pat bogat, căci sunt gelos pe sărăcia mea. în timpul iernii, ea mi-e foarte credincioasă.</p>
               <p rend="justify">Cu-o răutate îmi încep oricare zi, bătându-mi joc de iarnă, fac o baie rece; iar oaspetele meu sever se pu-ne-atunci pe bombănit.</p>
               <p rend="justify">Ba chiar îl gâdil bucuros cu-o luminare de ceară, ca să-mi elibereze cerul în sfârşit din zorile ca de cenuşă.</p>
               <p rend="justify">Nespus de rău sunt însă dimineaţa: foarte devreme, când zăngănesc găleţile-n fântână şi caii încălziţi ne-chează pe uliţele sure -</p>
               <p rend="justify">—  nerăbdător aştept atunci să-apară cerul limpede-n sfârşit, cerul de iarnă purtând barbă de zăpadă, moşneagul cu păr alb -</p>
               <p rend="justify">—  cerul de iarnă, taciturnul, care-şi ascunde-ade-sea soarele!</p>
               <p rend="justify">Tăcerea lungă şi senină – oare am învăţat-o de la el? Sau invers? Sau fiecare dintre noi a inventat-o pentru sine?</p>
               <p rend="justify">Origine în chip şi fel au toate lucrurile bune – şi toate lucrurile bune şi zglobii ţâşnesc din bucurie în fiinţă: cum ar fi-n stare ele să facă-aceasta – doar o dată!</p>
               <p rend="justify">Bun lucru şi zglobiu este-o tăcere lungă; şi-asemeni cerului de iarnă ea-ntoarce un obraz mirat, strălucitor -</p>
               <p rend="justify">—  şi-asemeni lui a-ţi tăinui şi soarele, şi inflexibila voinţă solară; într-adevăr, această artă şi zburdălnicie-a iernii am învăţat-o bine.</p>
               <p rend="justify">Cea mai plăcută răutate-a mea şi artă este de-a fi-nvăţat tăcerea mea să nu se trădeze prin tăcere.</p>
               <p rend="justify">Cu vorbe şi cu zaruri zuruind îmi păcălesc eu paznicii solemni; de toţi aceşti severi pândari trebuie să-mi eliberez voinţa mea şi scopurile.</p>
               <p rend="justify">Ca nimeni să nu desluşească în adâncul meu şi-n ultima-mi voinţă – de-aceea-am învăţat tăcerea-aceas-ta lungă, luminoasă.</p>
               <p rend="justify">Destui deştepţi am întâlnit, care-şi acopereau obrazul cu văl şi, tulburându-şi apa, credeau că nimenea nu-i desluşeşte şi pătrunde.</p>
               <p rend="justify">Şi totuşi tocmai către ei se îndreptau ne-ncrezătorii cei şireţi, ca şi dezlegătorii de enigme: tocmai din ei se pescuiau peştii cei mai pitiţi!</p>
               <p rend="justify">În schimb cei luminoşi, cinstiţi şi sinceri – aceştia sunt cei care ştiu să tacă minunat: fiindcă sunt atât de adinei, că nici măcar cea mai limpidă apă nu-i trădează. -</p>
               <p rend="justify">Tu, cer tăcut de iarnă, ce porţi barbă de zăpadă, moşneag mirat deasupra mea! Celest simbol al sufletului meu şi al zburdălniciei lui!</p>
               <p rend="justify">Oare n-ar trebui să mă ascund, asemeni omului ce-nghite aur. – ca să nu mi se spintece sufletul?</p>
               <p rend="justify">Oare n-ar trebui să umblu pe catalige, ca să nu-mi vadă picioarele atât de lungi – ei toţi, aceşti invidioşi, aceşti morocănoşi ce-mi dau târcoale?</p>
               <p rend="justify">Aceste suflete-afumate, călduţe, tocite, veştede şi înăcrite – cum ar putea să-ndure invidia din ele fericirea mea?</p>
               <p rend="justify">De-aceea le voi arăta numai zăpada şi iarna de pe piscurile mele – şi nicidecum cu câte cingători de soare e încins muntele meu.</p>
               <p rend="justify">Vor auzi numai cum şuieră furtuna mea de iarnă – şi nicidecum că eu la rândul meu cutreier pe mări fierbinţi, ca vânturile Sudului, grele, nostalgice şi arzătoare.</p>
               <p rend="justify">Se vor înduioşa de riscurile şi hazardurile mele – dar iată vorba mea: „Lăsaţi hazardul să-mi iasă în în-tâmpinare; el e nevinovat ca un copil!”</p>
               <p rend="justify">Cum ar putea ei să suporte fericirea mea, dacă n-aş fi înconjurat-o cu accidente, griji de iarnă, căciuli din piei de urs şi văluri alburii de cer iernatic!</p>
               <p rend="justify">—  dacă de mila lor nu m-aş înduioşa eu însumi, de-aceşti invidioşi, de-aceşti morocănoşi!</p>
               <p rend="justify">—  dacă eu însumi n-aş ofta şi nu m-aş zgribuli în faţa lor şi n-aş lăsa plin de răbdare să fiu înfofolit – în mila lor!</p>
               <p rend="justify">Aceasta este înţeleaptă zburdălnicie şi bunăvoinţă a sufletului meu, ca el să nu-şi ascundă nici iarna, nici furtunile de gheaţă; să nu-şi ascundă nici măcar degerăturile.</p>
               <p rend="justify">Căci pentru unii singurătatea e refugiu pentru bolnavi, dar pentru alţii singurătatea e refugiu de cei bolnavi.</p>
               <p rend="justify">Audă-mă cum clănţănesc din dinţi şi gem de frig în dricul iernii toţi aceşti bieţi mişei invidioşi din jurul meu! Cu-atare gemete şi clănţăneli mă apăr de toate-odăile lor încălzite.</p>
               <p rend="justify">Compătimească-mi suspinând degerăturile: „în gheaţa cunoaşterii o să ne congeleze!” – aşa se tânguie.</p>
               <p rend="justify">Eu între timp cu tălpi fierbinţi am să cutreier în lung şi-n lat răcoarea muntelui meu cu măslini: în colţul însorit al muntelui meu cu măslini eu cânt şi rid de orice milă. -</p>
               <p rend="justify">Aşa cântat-a Zarathusjtra.</p>
               <p rend="justify">A  TRECE MAI DEPARTE.</p>
               <p rend="justify">Astfel, tot străbătând mulţimi nenumărate şi sumedenie de-oraşe fără grabă, pe ocolite căi se îndreptă Zarathustra din nou către muntele şi grota lui. Şi iată că pe neaşteptate se trezi la poarta Marelui Oraş: un-de-un nebun ce spumega se repezi spre el cu braţele întinse tăindu-i calea. Acesta era chiar nebunul căruia oamenii „maimuţa lui Zarathustra” îi ziceau: fiind-că-mprumutase de la el ceva din modul şi figurile discursului şi scormonea prea bucuros tezaurul înţelepciunii lui. însă nebunul i se adresă cu-aceste vorbe: „O, Zarathustra, aici e Marele Oraş: aici tu n-ai nimic de căutat, ci totul de pierdut.</p>
               <p rend="justify">De ce-ai dori tu să te bălăceşti într-o mocirlă ca aceasta? Ai milă de picioarele cu care umbli! Scuipă mai bine poarta oraşului – şi du-te mai departe!</p>
               <p rend="justify">Aici e un adevărat infern pentru gândirea singuraticilor; aici marile cugetări sunt puse încă vii la fiert şi prefăcute-n terci.</p>
               <p rend="justify">Aici marile sentimente putrezesc; aici li se îngăduie să zornăie doar micilor simţiri zornăitoare!</p>
               <p rend="justify">Nu simţi deja un iz de abator şi birt al spiritului? Nu te îneacă-acest oraş cu duhoarea lui de spirit cio-pârţit?</p>
               <p rend="justify">Nu vezi cum sufletele-atârnă-aici ca nişte cârpe fără vlagă şi murdare?</p>
               <p rend="justify">— Iar ei mai fac jurnale din aceste cârpe!</p>
               <p rend="justify">N-auzi cum spiritul este aici un simplu joc de vorbe goale? El varsă respingătoare zoaie de cuvinte! Iar ei din zoaiele acestea de cuvinte mai fac jurnale!</p>
               <p rend="justify">Ei se gonesc unii pe alţii, fără să ştie – unde? Ei se asmut unii-mpotriva altora, fără să ştie – pentru ce? Ei duruie din tinichele, ei zuruie din bani de aur.</p>
               <p rend="justify">Când le e frig, încearcă să se-ncălzească cu băuturi; când le e cald, râvnesc răcoarea spiritelor îngheţate; ei sunt bolnavi cu toţii şi victime ale opiniei publice.</p>
               <p rend="justify">Orice desfăt şi orice viciu se află-aici la ele-acasă; dar chiar şi-aici există oameni virtuoşi, există multă iscusită virtute de serviciu:</p>
               <p rend="justify">Multă virtute iscusită cu degete îndemânatice la scris şi cu talentul de-a răbda şi-a zăbovi, virtute binecu-vântată cu mărunte decoraţii, dar şi cu fiice îndesate care au popoul plat.</p>
               <p rend="justify">Există aici şi multă evlavie şi sumedenie de cofetari ai linguşirii şi brutari ai măgulirii, ce se prostern în faţa Dumnezeului oştirilor.</p>
               <p rend="justify">„De sus” le picură desigur steaua şi scuipaţii binevoitori; în sus tânjeşte orice piept lipsit încă de stele.</p>
               <p rend="justify">Luna îşi are curtea sa nimbată şi curtea-şi are prostănacii ei; dar tot ce vine de la curte e adorat de-acest popor de cerşetori şi de această virtute cerşetoare de serviciu.</p>
               <p rend="justify">„Servesc, serveşti, servim” – aşa se-nchină virtuoşii de serviciu în faţa Prinţului: ca binemeritata stea să fie-n fine agăţată pe un piept îngust!</p>
               <p rend="justify">Dar chiar şi luna se învârte în jurul lucrurilor pă-: mânteşti; la fel şi Prinţul se învârte în juru-a tot ce e mai pământesc – în jurul aurului negustorilor.</p>
               <p rend="justify">Domnul oştirilor nu este Domnul lingourilor: Prinţul propune, comerciantul dispune!</p>
               <p rend="justify">Pe tot ce este luminos, puternic şi bun în tine, o! ¦; Zarathustra, scuipă asupra acestui mare-oraş de comercianţi şi – treci mai departe!</p>
               <p rend="justify">Aici oricare sânge curge spumos şi leşios şi puturos prin toate vinele; scuipă asupra acestui mare-oraş, care nu e decât o mare cloacă, în care toate drojdiile colcăie!</p>
               <p rend="justify">Scuipă asupra acestui mare-oraş al sufletelor strivite şi-al piepturilor strimte, al ochilor ce scormonesc, al degetelor lipicioase – i. – oraş al tuturor neisprăviţilor, neruşinaţilor, al scri-bălăilor şi scandalăilor şi al ambiţioşilor surescitaţi -</p>
               <p rend="justify">—  unde dospeşte tot ce-i rânced, lânced, ce-i rău famat şi desfrânat, tot ce-i bubos şi-ntunecos şi clandestin -</p>
               <p rend="justify">—  scuipă asupra Marelui Oraş, treci mai departe!” -</p>
               <p rend="justify">*; Aici îl întrerupse însă Zarathustra pe nebunul ce; spumega şi-i astupă cu mâna gura.</p>
               <p rend="justify">„Dar taci odată!” strigă puternic Zarathustra, „că m-am scârbit de mult de soiul tău şi vorba ta!</p>
               <p rend="justify">De ce-ai sălăşluit atâta timp în mlaştină, până ce-ai devenit tu însuţi un broscoi râios?</p>
               <p rend="justify">De ce-ai ajuns să-ţi curgă prin vine acelaşi sânge spumos şi puturos de mlaştină, până ce-ai învăţat să blasfemezi şi să orăcăi în felu-acesta?</p>
               <p rend="justify">De ce nu te-ai refugiat şi tu-n pădure? De ce nu ai arat pământul? Oare nu-i marea presărată cu insule-nverzite?</p>
               <p rend="justify">Dispreţuiesc dispreţul tău; iar dacă mă avertizezi, de ce nu te-ai avertizat, pe tine însuţi?</p>
               <p rend="justify">Dispreţul meu şi pasărea mea augur doar din iubire sunt în stare să-şi ia zborul; dar nicidecum din mlaştină! -</p>
               <p rend="justify">Se zice că ai fi maimuţa mea, nebun cu gura spumegată; eu îţi voi zice porcul meu grohăitor – cu grohăitul tău îmi tulburi acum elâgiul nebuniei.</p>
               <p rend="justify">Ştii tu ce te-a făcut să grohăi prima oară? Faptul că nimeni nu te-a măgulit destul; de-aceea ţi-ai făcut culcuşul pe gunoaie, ca să găseşti motiv de-a grohăi fă-ră-ncetare –</p>
               <p rend="justify">—  ca să-p găseşti motiv de răzbunare nesfârşită! Nebun înfumurat, doar răzbunare e toată spumegarea ta, te ştiu eu bine!</p>
               <p rend="justify">Însă discursurile tale de nebun îmi fac rău mie, chiar când vorbeşti adevărat! Chiar dacă Zarathustra ar avea de mii de ori dreptate, tu – folosindu-i vorbele – l-ai face să nu aibă!”</p>
               <p rend="justify">Aşa grăit-a Zarathustra; şi întorcându-şi ochii spre Marele Oraş a suspinat, tăcând mult timp. Iar. după-aceea a vorbit aşa:</p>
               <p rend="justify">Mi-e silă şi de acest Mare Oraş, nu numai de nebunul acesta. Niciunul nu poate fi făcut mai bun, dar nici mai rău.</p>
               <p rend="justify">Vai Marelui Oraş!</p>
               <p rend="justify">— Aş vrea să văd coloana de văpaie care-l va mistui!</p>
               <p rend="justify">Asemenea coloane de văpaie preced Marea-Amiază. însă aceasta va veni la timpul său şi potrivit cu pro-pria-i soartă! – -;!'</p>
               <p rend="justify">Cu-această-nvăţătură mă despart de tine, nebunule; acolo unde nu mai ai nimica de iubit – treci mai departe*. -</p>
               <p rend="justify">Aşa grăit-a Zarathustra, lăsând în urmă pe nebun şi Marele Oraş.</p>
               <p rend="justify">Vai, s-a şi cernit şi veştejit tot ce-n poiana-aceasta nu de mult era plin de verdeaţă şi-n culori? Şi câtă miere a speranţei n-am adunat de-aici în stupii mei!</p>
               <p rend="justify">Aceste inimi tinere acuma iată-le îmbătrânite – şi nici măcar îmbătrânite, ci obosite, leneşe, comune – iar ele zic: „Am devenit din nou cucernice.”</p>
               <p rend="justify">Nu prea de mult văzutu-le-am de dimineaţă pornind la drum cu pas vioi; însă picioarele cunoaşterii le-au devenit acum sleite şi-acuma îşi reneagă pe deasupra vioiciunea lor de dimineaţă.</p>
               <p rend="justify">Într-adevăr, nu numai unul dintre ei şi-a ridicat cândva picioarele, asemeni unui dansator, chemat de râsul din înţelepciunea mea, dar între timp s-a răzgân-dit. Acum îl văd încovoiat, în faţa crucii.</p>
               <p rend="justify">Spre libertate şi lumină fâlfăiau cândva asemenea unor ţânţari şi poeţi tineri. Puţin mai bătrâni, puţin mai meschini: şi iată-i întunecoşi şi sforari şi cloşcari.</p>
               <p rend="justify">Oare-a lipsit din inimile lor curajul, pentru că eu am fost înghiţit de solitudine ca de-o balenă? Şi-au îndreptat ei prea mult timp degeaba, nespus de dornici, urechea lor spre mine, spre trâmbiţele şi chemarea mea cea vestitoare?</p>
               <p rend="justify">Vai, cei cu inimile pline de curaj şi îndrăzneală au fost puţini întotdeauna; acestora şi spiritul le este consecvent. Dar ceilalţi sunt laşi.</p>
               <p rend="justify">Ceilalţi: aceia sunt întotdeauna majoritatea, banalitatea, inutilitatea, de-prisosul – şi-aceştia toţi sunt laşi! -</p>
               <p rend="justify">Dar cei ce sunt din spiţa mea – aceia se vor întâlni în drumul lor cu-o viaţă demnă de spiţa mea: adică vor trebui să aibă ca primi însoţitori ai lor cadavrele şi saltimbancii.</p>
               <p rend="justify">Al doilea rând de-nsoţitori se vor numi însă cei credincioşi: un stol învâlvorat, iubire multă, nebunie multă şi multă adoraţie imberbă.</p>
               <p rend="justify">Dar inima lui nu trebuie să se lege de credincioşii aceştia, dacă va fi într-adevăr din spiţa mea; nu va putea să creadă în anotimpu-acesta şi-n pajiştile-i colorate, dacă va fi în stare să cunoască ce nestatornică şi laşă este rasa omenească!</p>
               <p rend="justify">Dacă-ar putea să facă altfel, atunci ei ar şi vrea să facă altfel. Cei care sunt numai juma-de-oameni strică pe orice om întreg. Că frunzele se veştejesc – oare ce e de plâns în asta?</p>
               <p rend="justify">Îngăduie-le să se ducă şi să cadă, Zarathustra, şi nu te plânge! Mai bine suflă-asemeni vânturilor vuitoa-re-asupra lor -</p>
               <p rend="justify">—  să sufli-asupra frunzelor acestora, o! Zarathustra: ca tot cei veşted să dispară cât mai repede de lângă tine! -</p>
               <p rend="justify">Noi am redevenit cucernici – iată mărturisirea renegaţilor acestora; iar unii sunt prea laşi ca să mărtu-risească-aceasta.</p>
               <p rend="justify">Pe-aceştia îi privesc în ochi – acestora le spun în faţă, le-o scuip chiar în obrajii roşii; voi faceţi parte dintre-aceia care se roagă iarăşi!</p>
               <p rend="justify">Dar este o ruşine să te rogi! Nu pentru toţi, ci pentru mine, pentru tine şi pentru-oricine are-o conştiinţă-n sine! Iar pentru tine, este o ruşine să te rogi!</p>
               <p rend="justify">O ştii prea bine: diavolul laş ce zace-n tine, cel care bucuros îşi împreună mâinile şi îşi încrucişează braţele pe piept şi ţine mult la tihna sa: diavolu-acesta laş îţi zice că „există un Dumnezeu!”</p>
               <p rend="justify">Tocmai de-aceea tu eşti din soiul celor cărora le e frică de lumină, pe care nicicând lumina nu-i lasă să se-odihnească; de-acum în fiecare zi va trebui să-ţi vâri cât mai adânc în noapte şi în ceaţă capul!</p>
               <p rend="justify">De fapt, tu ţi-ai ales o oră foarte potrivită: căci păsările nopţii se stârnesc acum din nou. E ora celor cărora le e frică de lumină, oră de seară şi de sărbătoare, pe care-aceştia n-o „sărbătoresc”.</p>
               <p rend="justify">Eu o aud şi o miros: e ora lor de trecere şi vânătoare, fără-ndoială nu o vânătoare crudă, ci una blândă pentru pândă cu furişări uşoare şi şoapte rugătoare -</p>
               <p rend="justify">—  o  vânătoare de şoricei sentimentali: toate capcanele de inimi sunt acuma instalate iarăşi! Iar dacă dau de-o parte vreo perdea, îndată fâlfăie grăbit un fluturaş de noapte.</p>
               <p rend="justify">Era pitit pe undeva cu vreun alt fluturaş de noapte? Căci peste tot adulmec mici comunităţi ascunse; şi-acolo unde sunt chilii, există întotdeauna noi călugări cucernici şi miros de călugări cucernici.</p>
               <p rend="justify">Ei îşi petrec lungi seri unii cu alţii şi îngână: „Să fim din nou asemenea copiilor şi să rostim „iubite Doamne!” – cu gura şi stomacul pervertite de cofetari cucernici.</p>
               <p rend="justify">Sau îşi petrec lungi seri examinând la pândă un viclean paing cu cruce, care le predică păianjenilor prudenţă şi-i învaţă-aşa: „E bine să torci la umbra crucii!”</p>
               <p rend="justify">Sau petrec cât ţine ziua cu undiţele pe malul mlaştinilor şi de-aceea se socotesc profunzi: dar cine pescu-ieşte, unde nu există peşte, pe-acela nu-l numesc nici superficial măcar!</p>
               <p rend="justify">Sau se deprind să zdrăngăne pios-voios la harfă, ca ucenici ai unui autor de cântece, care-ar dori să cucerească astfel inima vreunei tinere femei, căci de slăvirea unora mai vârstnice s-a săturat.</p>
               <p rend="justify">Sau se grăbesc să-ncerce emoţii tari în preajma unui învăţat seminebun, care aşteaptă-n camere întunecate, să i se-arate spiritele – care-i fură spiritul!</p>
               <p rend="justify">Sau stau şi-ascultă cum şuieră şi fluieră un cântăreţ în vârstă ambulant, pe care tulburele vânturi ale tristeţii l-au învăţat sunetele; şi-acum suflă-asemeni vân-tului şi-şi predică tristeţea-n tonuri triste.</p>
               <p rend="justify">Iar unii dintre ei au devenit paznici de noapte care acuma ştiu să sufle-n corn şi dau târcoale noaptea şi trezesc vechi lucruri care de mult timp au adormit.</p>
               <p rend="justify">Cinci fraze-am auzit ieri seară la marginea grădinii despre aceste lucruri vechi: fraze de trişti, bătrâni şi uscăţivi paznici de noapte.</p>
               <p rend="justify">„Ca tată nu prea are grijă de copii: taţii adevăraţi fac mult mai mult!” – „E prea bătrân! Acuma nu mai e în stare să se ocupe de copiii săi” – ii răspundea un alt paznic de noapte.</p>
               <p rend="justify">„Dar are el într-adevăr copii? Nimeni n-o poate dovedi, şi nici chiar el nu e în stare! De când aştept să-l văd că dovedeşte şi el ceva temeinic.” „Să dovedească? Ca şi cum ar fi adus vreodată vreo dovadă! I-e greu să dovedească; el ţine foarte mult să fie – crezut.” „Da, da! Credinţa-l face fericit, credinţa altora în el. Aşa sunt toţi bătrânii! Aşa suntem şi noi!” -</p>
               <p rend="justify">Aşa vorbeau unul cu altul doi bătrâni paznici de noapte, cărora le e frică de lumină, sunând cu jale-n corn: s-a întâmplat ieri seara la marginea grădinii.</p>
               <p rend="justify">Dar eu mă răsuceam de râs, iar inima credeam că-mi crapă; căci neavând pe ce să se mai sprijine, mă apăsa pe diafragmă.</p>
               <p rend="justify">Şi-ntr-adevăr, din asta o să mi se tragă moartea, căci mă voi sufoca de râs, văzând măgari beţi morţi şi auzind paznici de noapte ce se-ndoiesc de Dumnezeu în felu-acesta.</p>
               <p rend="justify">Dar oare nu e dusă de mult vremea unor aseme-nea-ndoieli? Cine-şi mai poate-ngădui acuma să trezească bătrâne lucruri adormite şi temătoare de lumină?</p>
               <p rend="justify">Bătrânii zei de multă vreme şi-au găsit sfârşitul – şi-ntr-adevăr, avură un sfârşit frumos şi vesel, demn de zei!</p>
               <p rend="justify">Ei, ei nu au „amurgit” mergând spre moarte – e o minciună ce s-a spus! Nici vorbă: într-o zi, ei au murit – de râs.</p>
               <p rend="justify">Aceasta s-a-ntâmplat, când cuvântul cel mai păcătos a fost rostit, şi chiar de-un zeu – cuvântul: „Există un singur Dumnezeu! Nu vei avea alt Dumnezeu decât pe mine!”</p>
               <p rend="justify">Unui moşneag de zeu, unui bătrân, unui gelos, i-a fost scăpat acest cuvânt:</p>
               <p rend="justify">Şi zeii toţi au început atunci să rida şi legănându-se în jilţurile lor strigară: „Oare divinul nu-nseamnă tocmai să existe zei dar nici un Dumnezeu?”</p>
               <p rend="justify">Cel care are urechi de auzit să-audă. -</p>
               <p rend="justify">Aşa grăise Zarathustra în oraşul pe care îl iubea şi căruia i se zice „Vaca Bălţată”. De-acolo mai avea ancă să meargă două zile, ca să ajungă iar la peştera sa şi la animalele sale; iar inima lui exulta de-această-apro-piată-ntoarcere acasă. -</p>
               <p rend="justify">O, singurătate! Tu, patrie a mea, singurătate! Prea multă vreme am trăit sălbatic printre străini sălbatici, ca să nu plâng când mă întorc!</p>
               <p rend="justify">Acuma ameninţă-mă cu degetul, ca mamele, acum surâde-mi blând, ca mamele, acuma spune-mi doar atât: „Dar oare cine-i cel ce ca un uragan s-a-ndepărtat cândva de mine? -</p>
               <p rend="justify">—  şi care părăsindu-mă-a strigat: prea multă vreme petrecută-n singurătate m-a dezvăţat să tac! Deci asta e ce-ai învăţat?</p>
               <p rend="justify">O, Zarathustra, eu ştiu totul, chiar şi că-n mijlocul mulţimilor ai fost cu mult mai părăsit, Unicule, decât în preajma mea!</p>
               <p rend="justify">Un lucru este părăsirea, cu totul altceva singurătatea: aceasta ai învăţat-o acum! Şi că-ntre oameni totdeauna vei fi sălbatic şi străin:</p>
               <p rend="justify">—  sălbatic şi străin, chiar dacă ei te vor iubi: căci mai întâi de toate ei doresc să fie cruţaţi!</p>
               <p rend="justify">Însă aici tu eşti în casa şi căminul tău; aici tu poţi să te exprimi, să te reverşi fără-ngrădire, aici simţirile ascunse şi-mpietrite nu se mai ruşinează de nimic.</p>
               <p rend="justify">Aici se-apropie-aliniat oricare lucru, când îl chemi, şi te dezmiardă: căci vrea să călărească pe spinarea ta. Aici simbolurile te conduc spre adevăruri.</p>
               <p rend="justify">Aici îţi poţi îngădui să le vorbeşti loial şi sincer lucrurilor toate: şi-ntr-adevăr, urechea lor primeşte ca o laudă orice vorbire sinceră cu lucrurile.</p>
               <p rend="justify">Cu totul altceva e însă părăsirea. îţi mai aduci aminte, Zarathustra? Erai în mijlocul pădurii şi-o pasăre ţipa deasupra ta, iar tu stăteai nehotărât şi neştiind ce drum să-apuci şi un cadavru zăcea alăturea de tine -</p>
               <p rend="justify">—  şi-ai zis: dac-ar putea să mă conducă animalele mele! Aflat-am că e mai periculos să-ţi duci viaţa printre oameni, ca printre fiare: Iată ce-nseamnă părăsirea!</p>
               <p rend="justify">Şi-ţi mai aduci aminte, Zarathustra? Erai pe insulă, fintână de vin printre găleţi deşarte, dădeai întruna şi te dăruiai, vărsându-te şi revărsându-te însetoşaţilor:</p>
               <p rend="justify">—  până ce, singur şi-nsetat printre cei beţi, te-ai aşezat plângându-te la ceas de noapte: „Oare-a primi n-aduce mai multă fericire decât a da? Iar a fura mai multă decât a primi?” – Iată ce-nseamnă părăsirea!</p>
               <p rend="justify">Îţi mai aduci aminte, Zarathustra? Când a sosit ora supremei tale linişti smulgându-te din tine însuţi şi când ţi-a şuşotit cu-o voce răutăcioasă: „Vorbeşte şi sfărâmă-te!” -</p>
               <p rend="justify">—  când te-a scârbit de toată aşteptarea şi tăcerea ta şi ţi-a descurajat bietul curaj: Iată ce-nseamnă părăsirea!” -</p>
               <p rend="justify">O, singurătate! Tu, patrie a mea, singurătate! Cu ce sublimă şi gingaşă voce îmi vorbeşti!</p>
               <p rend="justify">Noi nu ne punem întrebări, noi nu ne tânguim, noi trecem adeseori unul lângă celălalt prin porţi deschise.</p>
               <p rend="justify">Căci totul este limpede în tine şi deschis; şi chiar şi orele aleargă-aici cu paşi uşori. Şi-ntr-adevăr în întuneric timpul ne-apasă mult mai tare, decât apasă In lumină.</p>
               <p rend="justify">Aici cuvintele întregii fiinţe şi tainele cuvintelor sale nu se deschid: orice fiinţă vrea aici să fie verb, şi orice devenire vrea să înveţe de la mine să vorbească.</p>
               <p rend="justify">Însă acolo jos – acolo orice vorbire e deşartă! Acolo uitarea şi mersul mai departe sunt cea mai bună-nţe-lepciune: iată – ce-am învăţat acum!</p>
               <p rend="justify">Acela care vrea să-l înţeleagă pe om în întregime – acela trebuie să-nşface tot ce-i omenesc. Dar eu am mâinile, vai! prea curate pentru-aceasta.</p>
               <p rend="justify">O, nici măcar respirul lor nu-mi place să-l respir; vai! mult prea multă vreme-am petrecut în zgomotele lor şi-n respiraţia lor viciată!</p>
               <p rend="justify">O, fericită linişte din jurul meu! Miresme pure ce mă-mpresuraţi! Ce pură respiraţie îşi trage din pieptul lor această linişte! Şi cum ascultă această fericită linişte!</p>
               <p rend="justify">Însă acolo jos – totul vorbeşte, dar nimic nu-i ascultat. Chiar dacă şi-ar anunţa prin clopote înţelepciunea: dar negustorii din pieţe o vor acoperi-o cu zornăitul banilor!</p>
               <p rend="justify">Totul vorbeşte-acolo, dar nimeni nu e în stare să-nţeleagă. Acolo totul cade-n apă, însă nimica în fin-tâni adânci.</p>
               <p rend="justify">Totul vorbeşte-acolo jos la ei, însă nimic nu reuşeşte şi nu ajunge la soroc.</p>
               <p rend="justify">Acolo toţi cotcodăcesc; există însă măcar unul care să stea în cuib şi să clocească?</p>
               <p rend="justify">Acolo toţi vorbesc, dar totul e doar vorbărie goală. Iar ce-a fost ieri prea tare pentru timp şi pentru dinţii timpului se scurge sfărâmat şi ros din maxilarele zilei de azi.</p>
               <p rend="justify">La ei totul vorbeşte, totul e trădat. Iar ce era cândva mister intim, azi e strigat pe toate străzile de fluştu-ratici.</p>
               <p rend="justify">O, tu – ciudată fire omenească? Larmă a străzilor întunecate! Acuma te-am lăsat în urmă – pericolul cel mare pentru mine a trecut.</p>
               <p rend="justify">Pericolul cel mare pentru mine era să-mi fie milă şi să-i cruţ; căci orice fire omenească se vrea cruţată şi îngăduită.</p>
               <p rend="justify">Cu adevăruri reţinute, cu-o mână de nebun şi-o inimă înnebunită de dragoste şi încărcat de minciunile mărunte ale milei – aşa mi-am dus eu viaţa printre oameni.</p>
               <p rend="justify">Mascat am stat alăturea de ei şi gata-ntotdeauna să-mi fac mie însumi rău, spre-a-i suporta pe ei şi ne-ncetat zicându-mi singur: „Nebunule, tu nu-i cunoşti pe oameni!”</p>
               <p rend="justify">Stând printre oameni te dezveţi de oameni: prea vrea să iasă fiecare la vedere – şi-atunci la ce-ţi mai pot sluji ochii pătrunzători, scurmând în zare?</p>
               <p rend="justify">Chiar când cu toţii mă nesocoteau, eu ca nebunul îi cruţam mai mult pe ei decât pe mine: eram obişnuit să fiu cu mine însumi aspru şi-adeseori mă răzbunam pe mine pentru această-ngăduinţă faţă de ei.</p>
               <p rend="justify">Pişcat de muşte veninoase şi găurit, asemeni unei pietre, de picăturile de răutate, aşa-mi duceam viaţa printre ei şi căutam să mă conving zicându-mi: „Nevinovat este nimicul de propria-i nimicnicie.”</p>
               <p rend="justify">Dar mai ales aceia cărora If se tot zicea „cei buni” mi s-au părut muştele cele mai veninoase: căci ei pfş-cau cu nevinovăţie, mtaţeau cu nevinovăţie; aşadar cum ar fi putut să fie drepţi – faţă de mine!</p>
               <p rend="justify">Pe cel care trăieşte printre oameni buni pe-acela mila îl învaţă să mintă. Mila îngreuiază aerul în jurul sufletelor libere. Căci insondabilă este prostia celor buni.</p>
               <p rend="justify">Să mă ascund pe mine însumi şi bogăţia mea – iată ce-am învăţat eu printre ei. Căci i-am găsit pe toţi săraci cu duhul. însă minciuna milei mele consta în faptul că desluşisem, -</p>
               <p rend="justify">—  că văzusem şi mirosisem în fiecare dintre ei cât spirit le era destul, cât spirit le era prea mult!</p>
               <p rend="justify">Pe înţelepţii lor rigizi eu i-am numit doar înţelepţi, nu şi rigizi: astfel am învăţat să-nghit cuvintele. Iar pe groparii lor eu i-am numit căutători, exploratori: astfel am învăţat să schimb cuvintele.</p>
               <p rend="justify">Groparii scormonesc în fel de fel de boli. Sub vechi ruine zac miasme rele. Nu trebuie să scormonim în smârcuri. Ci să trăim la munte.</p>
               <p rend="justify">Cu câtă fericire respir acum iarăşi libertatea munţilor. Mirosul meu este în fine eliberat de toate izurile fiinţei omeneşti!</p>
               <p rend="justify">De adieri tăioase gâdilat, ca de spumoase vinuri, sufletul meu strănută – el strănută şi se bucură zicân-du-şi: Sănătate!</p>
               <p rend="justify">Irr „10*5 DESPRE CELE TREI RELE st în vis, în visul ultim dinaintea zorilor, stăm astăzi pe un promontoriu – şi-n mână cu-o balanţă, dincolo de lume, cântăream lumea.</p>
               <p rend="justify">O, mult prea timpuriu se revărsară pentru mine zorile: geloase, m-au trezit cu para lor! întotdeauna sunt geloase pe-ardoarea visului meu matinal.</p>
               <p rend="justify">Putând fi măsurată de către cel ce are timp, şi cân-tărită de un bun cantaragiu, şi accesibilă aripilor puternice, şi descifrabilă unor cereşti tălmăcitori de semne: în felu-acesta părea lumea-n visul meu:</p>
               <p rend="justify">Un vis, asemeni unui îndrăzneţ navigator, pe-o navă sau pe-un uragan, mut ca un fluture, nerăbdător ca şoimul nobil – cât timp şi ce răbdare a avut să cântă-rească lumea!</p>
               <p rend="justify">I-o fi vorbit în taină înţelepciunea mea, surâzător de treaza mea înţelepciune diurnă, aceea care-şi bate joc de orice „lume infinită”? Căci, zice ea: Acolo unde e putere, acolo numărul este stăpân; el are forţa cea mai mare.”</p>
               <p rend="justify">Cu câtă siguranţă privea visul meu această lume finită, nici curios şi nici blazat, fără-a se teme, fără-a se ruga -</p>
               <p rend="justify">—  ca pe un măr rotund ce-ar fi căzut în palma mea', un măr de aur pârguit, cu răcoros de dulce coajă catifelată: aşa mi se-mbia această lume -</p>
               <p rend="justify">—  ca pe un arbore făcându-mi semn, cu ramuri largi, puternic în voinţă, ca o spetează sau răzimătoare pentru drumeţul obosit: aşa mi se-arăta această lume pe promontoriu -</p>
               <p rend="justify">—  ca pe-un sipet ce mi se întindea de graţioase mâini – sipet deschis pentru a-mi încânta privirea timidă şi respectuoasă: aşa mi se-oferea această lume astăzi -</p>
               <p rend="justify">—  nici enigmatică destul, pentru-a goni iubirea omenească, nici tălmăcită îndeajuns spre-a adormi înţelepciunea omenească: un lucru omenesc şi bun mi se părea azi-dimineaţă această lume, pe seama căreia se spun atâtea rele!</p>
               <p rend="justify">Adânc i-am mulţumit acestui vis de dinaintea zorilor, că mi-a îngăduit să cântăresc încă de dimineaţă lumea!</p>
               <p rend="justify">Asemeni unui lucru bun şi omenesc mi s-a menit visul acesta, mângâindu-mi inima!</p>
               <p rend="justify">Şi pentru ca să fac eu însumi astăzi ca şi el şi-n tot ce are el mai vrednic să-l cunosc şi să-l urmez, aş vrea să pun acuma în balanţă cele trei foarte rele lucruri şi omeneşte să le cântăresc. -</p>
               <p rend="justify">Cel ce ne-nvaţă să binecuvântăm – acela ne învaţă şi să blestemăm: care sunt aşadar cele trei lucruri mai demne de blestem pe lumea-aceasta? Pe-acestea vreau să le aşez eu pe cântar.</p>
               <p rend="justify">Iată-le: voluptatea, pasiunea de a domina şi egoismul – trei lucruri care-au fost mai blestemate ca toate, mai defăimate şi calomniate – pe-acestea trei vreau să le cântăresc azi omeneşte.</p>
               <p rend="justify">Haide! Aici e promontoriul meu şi-acolo marea: ea vine să se tăvălească lângă mine, lăţoasă, alintându-se, fidel monstru bătrân cu-o sută de capete de câini, pe care îl iubesc.</p>
               <p rend="justify">Haide! Aici vreau să-mi aşez cântarele, deasupra mării cu talazuri; şi chiar un martor am să-aleg, să ne privească – pe tine, copac însingurat, cu-arome pătrunzătoare, cu frunzişul larg boltit, pe care te iubesc!</p>
               <p rend="justify">— Care e puntea ce conduce de la odinioară spre acum? Care e forţa ce sileşte înaltul să se-ndoaie-n jos? Şi cum poţi face ce-i mai-nalt să urce încă?</p>
               <p rend="justify">Acum balanţa stă în echilibru nemişcată: trei grele întrebări am aşezat pe un platou, trei grele răspunsuri stau pe celălalt.</p>
               <p rend="justify">Voluptatea: ţeapă şi ghimpe pentru toţi cei care sub sutana pocăinţei îşi reneagă trupul şi blestemată mult ca „prealumească” de toţi predicatorii lumilor-de-dincolo: căci ea îşi bate joc făcând de ris pe toţi magiştrii ci de confuzie şi rătăcire,. -</p>
               <p rend="justify">Voluptatea: foc mic pentru mişei, dar care-i mistuie; iar pentru uscăturile cu viermi şi pentru toate zdrenţele cuptor şi vatră gata pregătite.</p>
               <p rend="justify">Voluptatea: grădină-a raiului de pe pământ tuturor inimilor libere, nevinovate, prisos de mulţumire al oricărui viitor faţă de clipa de acum.</p>
               <p rend="justify">Voluptatea: doar pentru ofiliţi o dulce-otravă, dar celor cu voinţă de leu un stimulent al inimii, un vin al vinurilor cu respect păstrat.</p>
               <p rend="justify">Voluptatea: simbol al marii fericiri pentru speranţe şi fericiri superioare. Căci multora într-adevăr li sa promis căsătoria şi chiar mai mult decât căsătoria -</p>
               <p rend="justify">—  multora, mai străini decât bărbatul şi femeia: şi cine oare a-nţeles perfect în ce măsură sunt străini bărbatul şi femeia!</p>
               <p rend="justify">Voluptatea: şi totuşi vreau să-mi ţin în frâu gândirea şi chiar cuvintele: ca nu cumva-n grădina mea să dea năvală fanaticii şi porcii.</p>
               <p rend="justify">Pasiunea de a domina: bici care arde pentru inimi aspre; martiriu crud păstrat doar pentru cei mai cruzi; văpaie-ntunecată a rugurilor vii.</p>
               <p rend="justify">Pasiunea de a domina: cumplită frâna, impusă celor mai înfumurate popoare; batjocură a tuturor virtuţilor nesigure; ce călăreşte toate şeile şi-orgoliile.</p>
               <p rend="justify">Pasiunea de a domina: cutremur de pământ rozând, surpând tot ce e plin de viermi şi găunos; erupţia care se rostogoleşte şi mugeşte peste morminte văruite zdro-bindu-le; semn de-ntrebare sclipitor alături de pretimpurii răspunsuri.</p>
               <p rend="justify">Pasiunea de a domina: sub ochiul ei omul se târiie, se ghemuie, se face sclav, devine mult mai josnic decât şarpele şi porcul – până ce din el răcneşte-n fine marele dispreţ;</p>
               <p rend="justify">Pasiunea de a domina: maestra înspăimântătoare a marelui dispreţ, care le strigă-n faţă cetăţilor şi-mpă-răţiilor pe rând „sa zis cu tine!” – până ce ele însele răcnesc „s-a zis cu noi!”</p>
               <p rend="justify">Pasiunea de a domina: cea care vine să-i seducă pe cei curaţi şi singuratici şi care suie pe 'nălţimi sieşi suficiente, arzând ca o iubire, şi care zugrăveşte pe cerul pământesc învăpăiate fericiri.</p>
               <p rend="justify">Pasiunea de a domina: dar pentru ce să-i spunem pasiune acestei înălţări care râvneşte la putere? într-adevăr, nimic bolnav şi pătimaş nu-ncape-ntr-o asemenea-nălţare şi plăcere!</p>
               <p rend="justify">Că singuratica-nălţare nu se însingurează pentru veci şi nu devine suficientă sieşi; că muntele se încovoaie către vale şi vântul piscurilor înspre râpe:</p>
               <p rend="justify">O, cine ar putea să afle îndreptăţitul nume virtuos pentru-o atare năzuinţă? „Virtutea care dăruieşte” -' cândva aşa numit-a Zarathustra inexprimabilul.</p>
               <p rend="justify">Şi-n felu-acesta s-a-ntâmplat – şi-ntr-adevăr, s-a în-tâmplat întâia oară – că vorba lui aduse laudă egoismului, integrului, sănătosului egoism, care ţâşneşte* dintr-un suflet tare:</p>
               <p rend="justify">—  din sufletul cel tare, căruia-i aparţine-un nobil corp, frumos, triumfător, plăcut, căruia toate lucrurile1 din preajmă îi vor fi oglindă;</p>
               <p rend="justify">—  corp suplu şi convingător, un dansator căruia sufletu-ncântat de sine-i este simbol şi rezumat. Ase-ţ meni suflete şi corpuri de ele însele-ncântate îşi dau chiar ele nume de: „virtute”.</p>
               <p rend="justify">Această încântare-de-sine se apără cu vorbe despre rău şi bine împrejmuindu-se ca de-un tufiş ardent; cu numele pe care-l dă chiar fericirii sale ea izgoneşte ce e vrednic de dispreţ.</p>
               <p rend="justify">Ea izgoneşte orice laşitate; ea zice: răul înseamnă laşitate! Ei i se pare vrednic de dispreţ tot omu-ngri-jorat, care suspină şi se tânguie, şi-acela care trage orice folos oricât de neînsemnat.</p>
               <p rend="justify">Ea nu acordă nici o stimă înţelepciunii plângăreţe. Fâindcă-ntr-adevăr, există şi-o înţelepciune care-nflo-reşte-n întuneric, o înţelepciune-a umbrelor nocturne, care suspină ne-ncetat: „Totu-i zadarnic!”</p>
               <p rend="justify">Ea nu prea pune preţ pe neîncrederea timidă şi nici pe-acela care vrea, nu o privire-n faţă sau o strângere de mână bărbătească, ci-un jurământ, şi nici pe înţelepciunea prea prudentă, înţelepciune-a sufletelor laşe.</p>
               <p rend="justify">Şi mai puţin îi place servilitatea promptă a câinelui ce se răstoarnă-ndată cu burtă-n sus, slugarnic; fiindcă există şi o înţelepciune umilă şi linguşitoare, cucernică şi grabnică să-ţi intre-n voie.</p>
               <p rend="justify">Dar ea urăşte, şi îi face scârbă cel care niciodată nu se apără, cel care-nghite privirile răutăcioase şi scuipă-' turile înveninate, cel atoaterăbdător şi resemnat la toate, care se mulţumeşte cu puţin: căci se comportă-ase-meni unui sclav.</p>
               <p rend="justify">Fie că unul e servil faţă de zei şi de-o divină lovitură de picior sau se supune oamenilor şi opiniilor lor stupide – pe orice fel de umilinţă, egoismu-acesta scuipă!</p>
               <p rend="justify">El socoteşte rău tot ce se-nclină, cade în genunchi, şi se supune, clipirile din ochi servile şi inimile deprimate şi-acest făţarnic fel de a ceda care sărută lăbărţat de frică.</p>
               <p rend="justify">Şi-nţelepciunea-de-popou: aşa numeşte el umorul prost al sclavilor, moşnegilor şi prăpădiţilor; şi mai ales sminteala preoţilor, penibilă, stupidă şi hazlie!</p>
               <p rend="justify">Însă înţelepciunea-de-popou a preoţilor, obosiţilor de viaţă şi de lume, cu suflete de sclav şi de muiere, o! cum a zădărit din totdeauna liberul joc al egoisJ mului! '</p>
               <p rend="justify">Şi iată ce ar trebui să fie virtutea şi să socotim virtute tocmai ceea ce zădăreşte liberul joc al egoismului! „Neegoişti” – aşa s-ar vrea cu toţii şi pe dreptate, toţi aceşti poltroni sătui de lume şi de viaţă, aceşti paingi cu cruce pe spinare!</p>
               <p rend="justify">Însă veni-vă ziua pentru toţi, metamorfoza, sabia dreptăţii, Marea Amiază, când multe lucruri se xor, revela! -}</p>
               <p rend="justify">Cel ce proclamă eul sfânt şi sănătos, iar egoismul fericit, acela într-adevăr anunţă ceea ce ştie, ca profet: Iată, soseşte, se apropie Marea Amiazăl”</p>
               <p rend="justify">Aşa grăit-a Zarathustra. 1</p>
               <p rend="justify">Rostirea mea – ea poporului: prea grosolană şi prea sinceră pentru fiinţe delicate. Dar încă mai străin îmi sună graiul pentru scriitoraşi şi pentru castori de cerneală1.</p>
               <p rend="justify">Iar mâna mea – ea e o mână de smintit. Vai, tuturor pereţilor şi meselor, şi lucrurilor care mai au loc pen-; tru figurile şi mâzgălelile nebunilor!</p>
               <p rend="justify">Piciorul meu – e un picior de cal; de-aceea o iau razna la trap şi în galop de-a lungul şi de-a latul cam pului şi simt o bucurie drăcească-n toate-aceste alergări rapide. j.</p>
               <p rend="justify">Stomacul meu – nu-i oare un stomac de vultur? Carnea de miel îi place cel mai mult. Oricum e un stomac de pasăre.</p>
               <p rend="justify">Hrănit cu inocente feluri şi cu puţin, gata şi dorniq,. să-şi ia zborul, să-şi ia mereu avânt – acesta este feluf'„ meu de-a fi: cum ar putea să nu ţină de pasăre?</p>
               <p rend="justify">Şi mai cu seamă, ţin de pasăre, pentru că sunt duşman al spiritului de împovărare: duşman de moarte-n-tr-adevăr, duşman străvechi, cu jurământ! O, unde nu s-a avântat şi n-a zburat această duşmănie!</p>
               <p rend="justify">1. Jocul de cuvinte al originalului e intraductibil în româneşte, deoarece Tinten-Fisch („sepie”) cere să fie citit în context, ca „peşte de cerneală”; iar Feder-Fuchs („scriitoraş”) ca „vulpe de condei”. [N.t] ', Despre aceasta aş putea chiar să compun un cântec – şi vreau să-l cânt, deşi sunt numai eu în casa goală şi doar urechii mele o să-l cânt.</p>
               <p rend="justify">Există şi alt tip de cântăreţi ce au nevoie de o sală plină spre a-şi simţi gâtleju-n formă şi mâna elocventă, şi ochiul expresiv, şi inima vioaie: – acestora eu nu le sunt asemenea. -</p>
               <p rend="justify">Cine-i va învăţa cândva pe oameni să zboare – acela va strămuta tot ce e piatră de hotar; şi chiar aceste pietre de hotar el le va face să se-nalţe-n zbor, pămân-tul va fi botezat din nou – numele lui va fi „Uşorul”.</p>
               <p rend="justify">Struţul aleargă mai iute decât cel mai iute cal, dar şi el îşi ascunde totuşi capul greu în lutul greu: la fel şi omul, care încă nu poate să zboare.</p>
               <p rend="justify">Grele-i sunt lui pământul şi viaţa: e tocmai ce vrea spiritul împovărării! Dar cine vrea să-ajungă uşor şi să devină pasăre, acela trebuie să se iubească pe sine însuşi; iată ce vă-nvăţ.</p>
               <p rend="justify">Fireşte, nu cu-o dragoste de om bolnav şi ofticos: căci la aceştia pute chiar dragostea de sine!</p>
               <p rend="justify">A te iubi pe tine însuţi – aceasta este-nvăţătura mea – cu dragoste puternică şi sănătoasă: încât să te păstrezi în tine însuţi şi nu să te împrăştii împrejur.</p>
               <p rend="justify">Această-mprăştiere împrejur îşi zice „dragoste de-aproapele”: cu-acest cuvânt am fost minţiţi şi păcăliţi până acuma cel mai bine şi mai ales de către cei pe care-o-ntreagă lume nu poate să-i sufere.</p>
               <p rend="justify">Într-adevăr, a învăţa să te iubeşti pe tine însuţi nu-i o poruncă pentru azi sau mâine. Ci mai curând e arta cea mai fină şi mai vicleană dintre toate artele, artă supremă care cere răbdarea cea mai prelungită.</p>
               <p rend="justify">Oricărui posesor i se ascunde cel mai bine chiar ce posedă; şi dintre toate comorile, tocmai pe-a sa o s-o dezgroape cel mai târziu – aşa doreşte spiritul poverii.</p>
               <p rend="justify">Grele cuvinte şi valori ni s-au menit aproape din leagăn prin „rău” şi „bine” – dar sunt zestrea noastră. Cu preţul lor ni se permite să trăim.</p>
               <p rend="justify">Copiii sunt lăsaţi să vină spre-a fi împiedicaţi la timp să se iubească pe ei înşişi – iată în ce constă lucrarea spiritului poverii.</p>
               <p rend="justify">Iar noi, noi ne cărăm conştiincioşi ceea ce ni s-a pus în cârcă, cu umeri aspri peste munţi stâncoşi. Iar când ne trec sudorile, ni se răspunde: „Da, viaţa este greu de dus în spate!”</p>
               <p rend="justify">Dar numai omul cu greu se poartă-n spate pe sine însuşi! Din cauză că târâie prea multe lucruri străine pe umeri. Asemenea cămilei, el îngenunchează lăsân-du-se bine-mpovărat.</p>
               <p rend="justify">Îndeosebi un om puternic, răbdător şi care ştie ce-i respectul de prea multe cuvinte grele şi străine şi valori, se lasă-mpovărat – şi-atunci viaţa-i pare un deşert!</p>
               <p rend="justify">Şi-ntr-adevăr! Chiar propriile noastre bunuri adesea sunt greu de dus! Pe dinlăuntrul lui, omul e ca o stridie, adică lunecos, greţos şi greu de prins -</p>
               <p rend="justify">—  încât spre-a fi vorbit de bine, are nevoie de o nobilă cochilie împodobită cu desene nobile. Dar chiar şi-această artă trebuie-nvăţată: să-ţi faci cochilia, ca să arăţi frumos, şi să vădeşti o cecitate înţeleaptă!</p>
               <p rend="justify">Iar pe deasupra ceea ce înşală la mulţi oameni e faptul că sărmana lor cochilie, mică şi jalnică, prea e cochilie. Cine-ar fi-n stare să ghicească forţa şi bunătatea care se-ascund în ea. Delicatesele cele mai fine nu-şi află rafinaţii pe măsură!</p>
               <p rend="justify">Femeile, cele mai rafinate, ştiu aceasta: un pic prea plină sau un pic prea slabă – O! puţinu-acesta determină destinul!</p>
               <p rend="justify">Greu se descoperă un om, şi mai ales pe sine însuşi; adesea spiritul înşală sufletul. Aşa lucrează spiritul poverii.</p>
               <p rend="justify">Dar cel ce s-a descoperit pe sine însuşi zice: Acesta este binele şi răul meu. în felu-acesta el reduce la tăcere şi cârtiţa, şi pe piticul care zic: „Un singur rău şi-un singur bine pentru toţi.” într-adevăr, nu-mi plac cei ce susţin că toate lucrurile ar fi bune, iar lumea-aceasta cea mai bună dintre toate. Aceştia pentru mine sunt „cei-mulţumiţi-de-to-tul-şi-de-toate”.</p>
               <p rend="justify">Cei-mulţumiţi-de-totul-şi-de-toate, cei care vor să guste din toate, nu dovedesc un gust prea bun! Cinstesc doar limba şi stomacul care ştiu alege şi respinge, care au învăţat să spună „Eu” şi „Da” şi „Nu”.</p>
               <p rend="justify">Să mesteci şi să mistui tot – acesta e un fel de-a fi porcin! Să zbieri întruna doar DA1 – aceasta-nvaţă toţi măgarii, şi cei asemenea cu ei în duh! -</p>
               <p rend="justify">Galben profund şi roşu-nflăcărat – acesta este gustul meu, care amestecă sânge în toate culorile. Dar cel ce-şi văruieşte casa – acela îmi arată un suflet văruit cu alb.</p>
               <p rend="justify">Sunt unii cărora le plac mumiile, iar altora fantomele: deopotrivă inamici ai cărnii şi sângelui – vai! şi unii, şi alţii îmi întorc stomacul pe dos! Căci mie-mi place sângele.</p>
               <p rend="justify">Nu vreau să locuiesc şi să adăst acolo unde fiecare scuipă şi varsă bale: Acesta este gustul meu – xă mai curând trăiesc cu hoţii şi sperjurii. Nimeni nu poartă în gură aur.</p>
               <p rend="justify">Cei mai scârboşi îmi sunt însă lingăii; iar animalul cel mai scârbos pe care l-am găsit e pentru mine omul</p>
               <p rend="justify">1. Joc de cuvinte intraductibil: cuplul de vocale I-A corespunde în germană afirmaţiei ja. Este folosit de mai multe ori în text. [N.t.)._ parazit: cel care nu vrea să iubească, însă trăieşte din iubire.</p>
               <p rend="justify">Nefericiţi îi socotesc pe toţi cei care n-au altă alegere decât să se transforme-n fiare crude sau în îmblânzitori de fiare crude: nu mi-aş zidi lăcaşul printre ei.</p>
               <p rend="justify">Nefericiţi îi socotesc şi pe aceia care sunt osândiţi mereu să aştepte – şi-aceştia mă scârbesc: vameşi şi negustori, şi regi, şi alte soiuri de santinele şi gardişti.</p>
               <p rend="justify">De fapt, şi eu am învăţat să-aştept – dar numai să mă-aştept pe mine. Dar mai ales am învăţat să stau, să merg, să fug, să sar, să mă caţăr şi să dansez.</p>
               <p rend="justify">Fiindcă aceasta este-nvăţătura mea: cel care vrea să-nveţe să zboare într-o bună zi acela trebuie mai întâi să-nveţe să stea, să meargă, să alerge, să se caţere şi să danseze: pentru-a zbura nu e destul să dai din aripi!</p>
               <p rend="justify">Pe scară de frânghie învăţat-am să mă caţăr pe ferestre multe, cu pulpe-agile să mă urc pe-un 'nalt catarg: de sus de pe catargul cel înalt al cunoaşterii, am încercat destule fericiri -</p>
               <p rend="justify">—  asemeni flăcărilor mici ce pâlpâie sus pe catarge, ce-ntr-adevăr par doar o luminiţă, dar o imensă-ncu-rajare pentru năierii rătăciţi sau pentru cei naufragiaţi! -</p>
               <p rend="justify">Pe felurite drumuri şi mijloace m-am dus spre adevărul meu; n-am folosit numai o scară ca să ajung pe înălţimea de unde ochiul meu s-a năpustit în depărtare.</p>
               <p rend="justify">Nu mi-a plăcut niciodată să-ntreb care e drumul, aceasta m-a scârbit întotdeauna! Am preferat să-ntreb şi să încerc chiar drumul însuşi.</p>
               <p rend="justify">Să-ncerc şi să întreb – acesta mi-a fost felul de-a purcede. Şi-ntr-adevăr, chiar şi-a răspunde trebuie să-nveţi la o asemenea-ntrebare! Aceasta însă, da ffl este pe gustul meu: ¦ ¦-¦ J; I.</p>
               <p rend="justify">nici bun, nici rău, doar gustul meu, de care nici nu mi-e ruşine, din care nici nu fac o taină.</p>
               <p rend="justify">„Acesta – iată drumul meu – al vostru care-i?” aşa răspund acelora care mă-ntreabă „de drum”. Un drum, doar unul, tocmai – nu există!</p>
               <p rend="justify">Stau aici şi aştept, înconjurat de vechi table sfărî-mate, dar şi de table noi abia pe jumătate scrise. Când va veni ceasul meu?</p>
               <p rend="justify">—  ceasul coborârii şi pieirii mele; căci vreau să merg încă o dată printre oameni.</p>
               <p rend="justify">Aceasta aştept: căci mai întâi trebuie să mi se arate semne, că ceasul meu a sosit – adică leul care râde însoţit de-un stol de porumbei.</p>
               <p rend="justify">Între timp vorbesc singur cu mine, ca unul care are timp destul. Nimeni nu-mi povesteşte nimic nou: de aceea mă povestesc eu mie însumi.</p>
               <p rend="justify">Când am ajuns printre oameni, i-am găsit instalaţi pe o veche înfumurare: toţi credeau că ştiu de multă vreme ce este bun şi rău pentru oameni.</p>
               <p rend="justify">O veche şi obositoare chestiune li se părea că este orice discuţie despre virtute; iar cel care voia să doarmă bine – acela înainte de a merge la culcare vorbea puţin despre ce este „Bine” şi „Rău”.</p>
               <p rend="justify">Eu am tulburat această somnolenţă, când le-am propovăduit: ceea ce este bun şi rău încă nimeni nu ştie – decât creatorul!</p>
               <p rend="justify">Dar acesta este cel ce creează un ţel pentru oameni şi dă pământului un sens propriu şi un viitor. El mai întâi creează ceea ce apoi este bun şi rău.</p>
               <p rend="justify">Şi le-am spus să răstoarne vechile catedre, pe care nu stătea decât vechea lor înfumurare; i-am chemat să râdă de vechii lor maeştri de virtuţi şi sfinţi, şi poeţi, şi mântuitori.</p>
               <p rend="justify">I-am chemat să râdă de înţelepţii lor severi şi de cel ce i-a pus cândva ca nişte negre sperietori în copacul vieţii.</p>
               <p rend="justify">M-am aşezat pe marile lor străzi funebre, chiar printre hoituri şi păsări de pradă – şi-am râs de-ntregul lor trecut şi de splendoarea lui sfărâmicioasa şi-n ruină.</p>
               <p rend="justify">Într-adevăr, asemenea nebunilor şi celor care predică de post mi-am aruncat blestemul asupra măreţiei şi micimii lor – cât de mărunt le este binele! cât de neputincios le este răul! – aşa am râs de ei.</p>
               <p rend="justify">Dorinţa mea-nţeleaptă răcnea din mine, izbucnea în râs – dorinţă zămislită sus pe munţi, o-nţelepciune-ntr-adevăr sălbatică! – nemărginita mea dorinţă cu aripi vuitoare.</p>
               <p rend="justify">Şi-adeseori ea mă răpea departe şi-n sus şi chiar în timp ce explodam de râs: iar eu mă avântam înfiorat, săgeată, într-un extaz ce se-mbăta de soare:</p>
               <p rend="justify">—  spre depărtate zile viitoare, pe care nici un vis nu le zărise încă, spre Suduri pline de văpaie, pe care nici un sculptor nu le visase niciodată: spre plaiuri unde zei dansând s-ar fi ruşinat de orice vestmânt:</p>
               <p rend="justify">—  şi iată că vorbesc tocmai în pilde, şi ca poeţii şchiopătez şi mă bâlbâi, deşi într-adevăr îmi e ruşine că trebuie să mai fiu poet!</p>
               <p rend="justify">Acolo unde orice devenire mi se părea un dans şi-o îndrăzneală a zeilor, iar lumea liberă-n zburdălnicia ei şi-n sine însăşi retrăgându-se mereu:</p>
               <p rend="justify">—  ca o eternă fugă-de-sine şi întoarcere-din-nou-la-sine a sumedenie de zei, ca o plăcută contrazicere-de-sine, şi iară ascultare-în-de-sine, şi apartenenţă-întru-sine a sumedenie de zei:</p>
               <p rend="justify">Acolo unde orice timp mi se părea o fericită ironie faţă de clipă, unde necesitatea era chiar libertate, ce se juca voioasă cu spinul libertăţii:</p>
               <p rend="justify">Unde îmi regăseam iar diavolul, duşmanul meu de moarte, adică spiritul împovărării şi tot ce el crease: silă, poruncă, trebuinţă şi efect şi scop şi voinţă şi bine şi rău:</p>
               <p rend="justify">Căci oare nu trebuie să fie ceva peste care dansezi şi peste care treci dansând? De dragul a ceea ce-i uşor, a ceea ce e mai uşor ca toate – nu trebuie oare să existe pitici greoi şi cârtiţe? -</p>
               <p rend="justify">Şi tot acolo am cules din drum cuvântul „Supraom”, convingerea că omul e ceva ce trebuie depăşit.</p>
               <p rend="justify">—  că omul e o punte, nu un scop: slăvindu-şi plin de bucurie amiaza şi amurgul, ca drum spre noile-au-rore:</p>
               <p rend="justify">—  şi-nvăţătura lui Zarathustra despre Marea Amiază, şi tot ceea ce eu odinioară am atârnat deasupra omului, asemeni unor noi amurguri purpuroase.</p>
               <p rend="justify">Într-adevăr, eu i-am făcut să vadă alte stele în miezul altor nopţi; iar peste nori, lumină şi-ntuneric imensul râs i l-am desfăşurat asemeni unui cort multicolor.</p>
               <p rend="justify">I-am învăţat şi fapta, şi năzuinţa mea: să săvârşeas-că împreună şi să-adune tot ceea ce e pentru om fragment, enigmă şi cumplită întâmplare, eu, ca poet, tălmăcitor de taine şi salvator din ghearelentâmplării, i-am învăţat cum să-şi creeze viitorul, şi prin creaţie de tot ce-a fost să se elibereze.</p>
               <p rend="justify">A elibera trecutul din om şi-a transforma „Ceea ce-a fost”, până ce chiar voinţa zice: „Dar chiar aceasta-am vrut-o eu! Aceasta este ceea ce voi vrea!” -</p>
               <p rend="justify">—  iată ce-nseamnă pentru ei mântuire, aceasta-i singura mea-nvăţătură pentru ei despre mântuire. -</p>
               <p rend="justify">Acuma eu mi-aştept propria salvare, ca pentru cea din urmă oară să pot descinde printre ei.</p>
               <p rend="justify">Căci încă o dată mă vreau printre oameni: înconjurat de ei vreau să mă sting, murind vreau să le dăruiesc cel mai bogat din darurile mele!</p>
               <p rend="justify">Ca soarele învăţ eu să cobor, când asfinţeşte opulentul: lăsând să-i curgă-n mare aurul bogăţiei sale nesecate.</p>
               <p rend="justify">—  încât, chiar şi pescarul cel mai sărac vâslind îşi mişcă vâslele de aur! Odinioară am văzut aşa ceva, dar plânsul, numai privind, nu mi s-a-ndestulat. -</p>
               <p rend="justify">Ca soarele vrea să se stingă Zarathustra: acum el şade-aici şi-aşteaptă, în mijlocul acestor table vechi sfărâmate şi printre table noi – abia pe jumătate scrise.</p>
               <p rend="justify">Iată, aici este o tablă nouă: unde sunt însă fraţii mei, să mă ajute să o duc în vale şi-n inimile omeneşti? -</p>
               <p rend="justify">Marea mea dragoste faţă de cei îndepărtaţi atâta nu-: inai cere: nu vă cruţaţi aproapele! Omul este ceva ce trebuie depăşit.</p>
               <p rend="justify">Există o mulţime de căi şi feluri pentru depăşire: tu trebuie să vezi! Dar numai un bufon gândeşte: „N-are decât să sară peste sine omul.”</p>
               <p rend="justify">Tu trebuie să te depăşeşti pe tine chiar şi-n aproapele tău: şi nici un drept, pe care-l poţi răpi, să nu accepţi să-ţi fie dăruit!</p>
               <p rend="justify">Ceea ce faci nu-i nimenea să-ţi poată face ţie. Să ştii că nu există nici o răsplată. * [, X)</p>
               <p rend="justify">Cel care nu-i în stare să-şi poruncească sieşi – acela trebuie să-asculte. Mulţi pot să-şi poruncească, însă nu mulţi să asculte de ei înşişi.</p>
               <p rend="justify">Aceasta e voinţa sufletelor nobile: ele nu vor să aibă nimica pe degeaba, şi mai cu seamă viaţa.</p>
               <p rend="justify">Omul care-aparţine gloatei vrea să trăiască pe degeaba; noi însă, cărora viaţa ni s-a dat, noi ne gândim întotdeauna ce-anume am putea să-i dăm în schimbi într-adevăr, există o zicală aleasă care spune: „Ceea ce nouă viaţa ne-a făgăduit, noi trebuie să dăm vieţii!”</p>
               <p rend="justify">Nu trebuie să vrei plăcerea, dacă nu poţi să dai plă-cere-n schimb. De altfel, nu trebuie deloc să vrei plăcerea!</p>
               <p rend="justify">Plăcerea ca şi nevinovăţia sunt tot ce este mai timid pe lume: nu vrea niciuna să fie căutată. Pe ele trebuie sale ai – dar mai-nainte de orice trebuie să cauţi vina şi durerea! -</p>
               <p rend="justify">O, fraţii mei, orice întâi-născut este sortit a fi sacrificat. Iar noi suntem întâi-născuţi.</p>
               <p rend="justify">Noi sângerăm cu toţii pe tainice altare, noi ardem şi ne consumăm cu toţii în cinstea idolilor vechi.</p>
               <p rend="justify">Tot ce-i mai bun în noi e încă tânăr: e ceea ce excită gustul bătrânilor. Ni-e carnea fragedă, Ină de miel e lâna noastră: cum am putea să nu-i stârnim pe preoţii atâtor idoli vechi?</p>
               <p rend="justify">El locuieşte-n noi, preotul idolilor vechi, cel care frige ce-i mai bun în noi pentru ospăţ. O, fraţii mei, cum s-ar putea ca cei-dintâi-născuţi să nu fie sacrificaţi?</p>
               <p rend="justify">Însă acesta este felul nostru de-a fi; iar eu iubesc pe cei ce nu se pun la adăpost. Cu toată patima iubirii mele-i iubesc pe cei ce stau să piară: căci ei trec dincolo. -</p>
               <p rend="justify">Adevăraţi şi sinceri – aşa pot prea puţini să fie! Iar cel ce poate nu doreşte! Şi mai puţin ca toţi o vor cei buni.</p>
               <p rend="justify">O, bunii-aceştia! Oamenii cei buni nu spun, vai! niciodată adevărul; a fi în felu-acesta bun e pentru spirit ca un fel de boală.</p>
               <p rend="justify">Oamenii buni cedează, se predau, inima lor aprobă ne-ncetat, fiinţa lor ascultă. Dar cine-ascultă – acela nu se-aude pe sine însuşii.</p>
               <p rend="justify">Trebuie să aduni tot ceea ce e rău în ochii celor buni, ca să se nască un singur adevăr: o, fraţii mei, oare sunteţi destul de răi spre-a zămisli un astfel de-adevăr?</p>
               <p rend="justify">Temeritatea insolentă, necontenita suspiciune, teribilul refuz şi scârba, ceea ce taie-n carne vie – arareori pot fi găsite împreună! Dar din asemenea sămânţă se va naşte adevărul!</p>
               <p rend="justify">Tot ce a fost ştiinţă până azi s-a-nvecinat cu reaua conştiinţă! Sfărâmaţi, sfărâmaţi, discipoli ai cunoaşterii, vechile table!</p>
               <p rend="justify">Cât timp există poduri peste ape, şi punţi şi balustrade se-arcuiesc, nu poate fi crezut cel care zice: „totul curge”.</p>
               <p rend="justify">Chiar şi neghiobii îl contestă. „Cum?” zic neghiobii, „se scurg la vale toate? Există totuşi punţi şi poduri peste râuri.”</p>
               <p rend="justify">Tot ce e peste râu se ţine bine, toate valorile din lucruri, poduri, concepte, tot ce-i „bun” şi „rău”; acestea toate stau pe foc!”</p>
               <p rend="justify">Abia ce vine iarna aspră, îmblânzitoarea fluviilor, că cei deştepţi încep să se-ndoiască; şi-ntr-adevăr, numai neghiobii spun acuma: „Oare nu-i totul – neclintit?” „în fond, aşa e – totu-i neclintit” – aceasta e o dreaptă-nvăţătură-a iernii, un bun răgaz de timp nerodnic, o consolare pentru hibernanţi şi leneşi.</p>
               <p rend="justify">„în fond, aşa e – totu-i neclintit”; dar împotriva-aces-tei stări vorbeşte vântul dezgheţului!</p>
               <p rend="justify">Vântul dezgheţului, un taur, care nu este boul de la plug – un taur mânios, distrugător, care cu coarne-nfuriate sparge gheaţa! Iar gheaţa – sparge punţile!</p>
               <p rend="justify">O, fraţii mei, oare acuma nu se scurge totul! Nu-s toate punţile şi balustradele căzute-n apă? Cine se mai agaţă azi de „bine” şi de „rău”?</p>
               <p rend="justify">„Vai nouă! O, ce fericire! Vântul dezgheţului adie!” – în felu-acesta predicaţi, prieteni dragi, pe toate drumurile!</p>
               <p rend="justify">Există o veche iluzie ce se numeşte binele şi răul. Până acuma roata acestei nebunii se învârtea în jurul ghicitorilor şi astrologilor.</p>
               <p rend="justify">Odinioară se credea în ghicitori şi astrologi; şi tocmai de aceea se credea că „totul e destin: aşa ţi-e scris, deci trebuie!”</p>
               <p rend="justify">Apoi credinţa-n ghicitori şi astrologi sa cam pierdut; şi tocmai de aceea sa crezut că „totul este libertate: poţi, dacă vrei!”</p>
               <p rend="justify">O, fraţii mei, până acuma despre stele şi despre viitor doar s-au făcut închipuiri, nu s-a ştiut: şi tocmai de aceea şi despre bine ca şi despre rău doar s-au făcut închipuiri, nu s-a ştiut!</p>
               <p rend="justify">„Să nu ucizi! Şi să nu furi!” – asemenea cuvinte erau odinioară sfinte, în faţa lor genunchii se-ndoiau şi capul se pleca şi se scotea încălţămintea.</p>
               <p rend="justify">Dar eu vă-ntreb: au fost cândva pe lume hoţi mai buni şi ucigaşi mai buni decât cuvintele acestea sfinte?</p>
               <p rend="justify">Întreaga viaţă nu este ea însăşi – furt şi-omor? Iar dacă asemenea cuvinte au fost numite sfinte, oare nu s-a-ntâmplat pentru că însuşi adevărul a fost ucis?</p>
               <p rend="justify">Şi n-a fost oare-o predică-n favoarea morţii tocmai sfinţirea a tot ce contrazice şi duce-n rătăcire viaţa?</p>
               <p rend="justify">— O, fraţi ai mei, sfărmaţi, sfărmaţi vechile table!</p>
               <p rend="justify">Ceea ce-mi provoacă mila faţă de trecut este că-l văd aşa: abandonat – bunăvoinţei, spiritului şi smintelii flecarei generaţii viitoare abandonat, şi tot ce-â fost fiind interpretat doar ca o punte către ea:</p>
               <p rend="justify">Un mare despot s-ar putea să-apară, un demon rafinat, care, cu-ngăduinţă sau brutalitate, să stăpâneas-că tot trecutul, să-l silească să fie punte, prevestire, herald şi cântec de cocoş.</p>
               <p rend="justify">Însă mai este o primejdie şi-un alt motiv de milă pentru mine: memoria neghiobului coboară-n urmă până la bunicul său – iar dincolo de-acest bunic dispare timpul.</p>
               <p rend="justify">Astfel orice trecut este abandonat: căci s-ar putea ca într-o zi neghiobii să stăpânească şi să înece orice timp în bălţi de-o palmă.</p>
               <p rend="justify">De-aceea, fraţii mei, este nevoie de o nouă nobilime, potrivnică oricărei gloate şi-oricărei tiranii, care să scrie pe o nouă tablă cuvântul „nobil”.</p>
               <p rend="justify">De fapt ne trebuie mulţi nobili şi nobili diferiţi, pentru-a obţine o nobilime. Sau, aşa cum am mai spus odinioară în parabolă: „Tocmai aceasta e divinitatea: există zei, dar nu există Dumnezeu!”</p>
               <p rend="justify">O, fraţii mei, eu vă sfinţesc şi vă arăt ca pe o nouă nobilime: voi trebuie să fiţi părinţi şi dascăli, să fiţi s'emănători ai viitorului j. h  HKU., numi t, J ¦; ¦”')</p>
               <p rend="justify">—  într-adevăr, nu o nobilime pe care aţi putea s-o cumpăraţi, asemeni negustorului cu aur neguţătoresc; căci tot ce are-un preţ de cumpărat n-are valoare.</p>
               <p rend="justify">De-acum 'nainte nu vă veţi mândri de unde veniţi, ci unde mergeţi! Că vrerea voastră şi picioarele or să vă ducă mai departe de voi înşivă – aceasta fi-va noua voastră cinste!</p>
               <p rend="justify">Într-adevăr, nu faptul că-aţi servit un prinţ – ce importanţă mai au prinţii! – sau că-aţi făcut ceea ce este să fie şi mai trainic!</p>
               <p rend="justify">Şi nici că fiii voştri vor fi curtenitori pe la vreo curte şi că-aţi deprins, bălţaţi, asemenea unui flamingo, să staţi într-un picior în bălţi cu apă mică:</p>
               <p rend="justify">Deoarece a stan picioare este un merit de curtean; şi toţi curtenii cred în fericirea cea de după moarte, de-a li se-ngădui să se aşeze! -</p>
               <p rend="justify">Şi nici că vreun spirit, ce-şi zice sfânt, i-ar fi condus cândva pe-naintaşii voştri-n Ţara Promisă, care mie nu-mi promite chiar nimic: căci locul unde creşte cel mai cumplit dintre copaci, crucea, e-o ţară care nu poate nimic promite! -</p>
               <p rend="justify">Şi-ntr-adevăr, oriunde „sfântul spirit” îşi conduce cavalerii, alaiurile lor întotdeauna au înfrunte capre, gâş-te şi descreieraţi! -</p>
               <p rend="justify">O, fraţii mei, nobilimea voastră nu trebuie să privească îndărăt, ci înainte! Proscrişi veţi fi din toate patriile unde-au trăit bunicii şi străbunicii voştri!</p>
               <p rend="justify">Voi trebuie să iubiţi ţara copiilor ce-i veţi avea: această dragoste să fie noua nobleţe-a voastră – cea nedescoperită încă, de peste mări îndepărtate. Pămân-tul ei, le poruncesc să-l caute, să-l caute, corăbiilor voastre!</p>
               <p rend="justify">Prin fiii voştri să răscumpăraţi faptul că sunteţi fiii taţilor voştri: în felu-acesta trebuie să eliberaţi trecutul! Această nouă tablă aşez asupra capetelor voastre!</p>
               <p rend="justify">„La ce bun să trăieşti? Totu-i zadarnic! Viaţa-nseam-nă a tăia frunze la câini; viaţa-nseamnă să arzi, fără să te-ncălzeşti.”</p>
               <p rend="justify">Asemenea pălăvrăgeală învechită mai trece încă drept „înţelepciune”; cu cât este mai veche şi mai îm-bâcsită, cu-atâta este mai cinstită. Chiar mucegaiu-nno-bilează.</p>
               <p rend="justify">Numai copiii ar putea vorbi aşa: ei se feresc de foc, deoarece s-au ars! E mult infantilism în vechile tratate de înţelepciune.</p>
               <p rend="justify">Iar cel ce treieră întruna pleavă, cum îşi îngăduie să râdă de îmblăciu! Unui asemenea smintit ar trebui să i se-astupe gura!</p>
               <p rend="justify">El însă-şi face loc la masă şi neaducând nimic, nici măcar pofta de mâncare, iată-l că după-aceea blestemă, zicând: „Totu-i zadarnic”.</p>
               <p rend="justify">Dar să mănânci vârtos şi să bei bine, fraţii mei, nu-i nicidecum o artă zadarnică! Sfărâmaţi, sfărâmaţi deci tablele acestor niciodată-mulţumiţi!</p>
               <p rend="justify">14 u „La cei curaţi totu-i curat” – aşa se zice în popor. Dar eu vă zic: La porci totu-i porcesc!</p>
               <p rend="justify">Iată de ce fanaticii şi abătuţii, toţi cei cu inima căzută în călcâie, întruna predică: „întreaga lume-i doar un monstru plin de scârnă.”</p>
               <p rend="justify">Căci toţi aceştia au spiritul murdar; dar mai ales aceia care nu află pace nici răgaz, până nu văd lumea din spate – adică vizionarii-altei-lumi.</p>
               <p rend="justify">Acestora le zic în faţă, deşi nu sună prea frumos: lumea se-aseamănă cu omul, pentru că are şi ea un dos – e prea adevărat.</p>
               <p rend="justify">Există-n lume şi multă scârnă – e prea adevărat! Dar pentru-aceasta lumea însăşi nu e un monstru plin de scârnă!</p>
               <p rend="justify">O înţeleaptă împărţire face că multe lucruri pe pă-mânt duhnesc; dezgustul însă-ntraripează, dă forţă spre-a descoperi izvoare!</p>
               <p rend="justify">Chiar cei mai bun stârneşte-un pic de scârbă; căci chiar şi el este ceva ce trebuie depăşit. -</p>
               <p rend="justify">O, fraţi ai mei, ce multă-nţelepciune se ascunde-n faptul că-n lume e scârnă multă! -</p>
               <p rend="justify">Am auzit asemenea precepte rostite conştiinţei lor de către vizionarii-altei-lumi şi-ntr-adevăr, fără minciună, fără răutate – cu toate că nimica mai făţarnic şi nici mai rău nu e pe lume: „Lăsaţi în pace lumea-aşa cum e! Să n-o atingeţi nici măcar cu un degetl” „Lăsaţi-i pe cei ce vor, să-njunghie, să sugrume, să jupoaie şi să schingiuiască: să nu-i atingeţi nici măcar cu un degetl O să se-nveţe-a renunţa la lume.” „Cât despre raţiunea ta, înşfac-o tu însuţi de beregată şi sugrum-o; căci e o raţiune a acestei lumi – o să te-nveţe să renunţi tu însuţi la lume.” -</p>
               <p rend="justify">Sfărmaţi, sfărmaţi, o, fraţi ai mei, aceste table vechi ale devoţilor. Stâlciţi preceptele celor ce calomniază lumea!</p>
               <p rend="justify">iar.</p>
               <p rend="justify">„Cel ce învaţă multe se dezvaţă de-orice dorinţă violentă” – aşa se şuşoteşte astăzi pe străduţele întunecoase.</p>
               <p rend="justify">„înţelepciunea oboseşte, nimic nu merită vreo osteneală, nu trebuie să râvneşti nimic!” – această nouă tablă am văzut-o atâmând chiar şi-n pieţe publice.</p>
               <p rend="justify">Sfărmaţi, o, fraţii mei, sfărmaţi şi-această nouă tablă! Cei-obosiţi-de-lume-au atârnat-o, şi predicatorii morţii, şi paznicii de închisori ei înşişi: deoarece vedeţi, ea este şi o predică-a sclaviei.</p>
               <p rend="justify">Ei n-au ştiut să-nveţe şi nici să ia ce e mai bunr s-au îndopat prea repede şi prea devreme: pentru că n-au ştiut cum să măntnce, de-aceea şi-au stricat stomacul -</p>
               <p rend="justify">—  şi tocmai un stomac stricat le este spiritul: el le dă sfatul de-a muri! Căci, fraţi ai mei, fără-ndoială spiritul e un stomac!</p>
               <p rend="justify">Viaţa este un izvor de bucurie; dar omul în care un stricat stomac vorbeşte, pârinte-al neplăcerilor, acela vede peste tot numai izvoare otrăvite.</p>
               <p rend="justify">Cunoaşterea este o bucurie a celor cu voinţă ca de leu! Dar cel ce-a obosit e obiectul altei vreri străine, e jucăria tuturor talazurilor.</p>
               <p rend="justify">Acesta-i felul de a fi al celor slabi: se pierd pe drum. Iar după-aceea oboseala lor întreabă: „La ce bun să porneşti la drum! Toate-s la fel!”</p>
               <p rend="justify">Acestora le place în auz să li se predice: „Nimic nu merită nimic! Ce rost are să vrei?” Aceasta însă e o predică-a sclaviei.</p>
               <p rend="justify">O, fraţi ai mei, o pală de vânt proaspăt e Zarathustra pentru toţi cei-obosiţi-de-lume; el să facă multe nasuri să strănute!</p>
               <p rend="justify">Chiar şi prin ziduri trece răsuflarea mea cea liberă, pătrunde chiar şi-n închisori şi-n spiritele prizoniere!</p>
               <p rend="justify">Voinţa te eliberează, deoarece voinţă-nseamnă să creezi: aceasta este-nvăţătura mea. Voi trebuie să-nvă-ţaţi doar ca să creaţi!</p>
               <p rend="justify">Chiar să-nvăţaţi, chiar buna-nvăţătură, tot de la mine trebuie s-o-nvăţaţi!</p>
               <p rend="justify">— Cel care are urechi de auzit să-audă!</p>
               <p rend="justify">Aceasta-i luntrea – ea trece poate dincolo în marele Neant – Dar cine vrea să se îmbarce spre-acest. poate”?</p>
               <p rend="justify">Niciunul dintre voi nu vrea să se îmbarce în luntrea morţii! Cum vă pretindeţi obosiţi-de-lumel.</p>
               <p rend="justify">Chiar obosiţi-de-lume! Dar nici măcar nu v-aţi desprins din lut! Flămânzi de lume v-am găsit întotdeauna, îndrăgostiţi de propria voastră oboseală pămân-tească!</p>
               <p rend="justify">Nu în zadar vă bosumflaţi: o boabă de dorinţă pă-mântească vă spânzură încă de buzei Iar în privire – nu-iMjată încă un nouraş de voluptate pământească neuitată?</p>
               <p rend="justify">Esăstă-n lume multe invenţii minunate, unele de folos, iar altele plăcute: de dragul IOT iubim noi lumea.</p>
               <p rend="justify">Există o mulţime de invenţii minunate ce suit ca şî-nii de femei şi de folos, dar şi plăcute.</p>
               <p rend="justify">Voi, obosiţii lumii! Leneşii pământului! Cu vergi ar trebui să fiţi bătuţi! Sub lovituri de vergi aţi învăţa ce sprintene picioare-aveţi!</p>
               <p rend="justify">Căci, dacă nu cumva sunteţi bolnavi şi creaturi uzate, voi sunteţi numai nişte trântori şmecheri sau nişte miţe senzuale pofticioase ce se-ascund. Şi dacă nu vreţi să-alergaţi de bunăvoie, atunci adio!</p>
               <p rend="justify">De ce să te vrei doctor pentru incurabili: aşa te-nva-ţă Zarathustra – mai bine-adio!</p>
               <p rend="justify">Dar trebuie mai mult curaj pentru-a sfârşi decât să inventezi un vers: toţi doctorii, ca şi poeţii, ştiu aceasta.</p>
               <p rend="justify">no. \par        ! XI-I 30'</p>
               <p rend="justify">O, fraţii mei, există table inventate din oboseală, iar altele din trândăvie putredă; cu toate că vorbesc la fel, ele se cade să fie ascultate diferit.</p>
               <p rend="justify">ii.</p>
               <p rend="justify">Priviţi pe omu-acesta ce tânjeşte de sete! El e doar la un pas de ţelul său, dar încăpăţânat de oboseală s-a-ntins cât e de lung în praf: viteazul!</p>
               <p rend="justify">Căscând de oboseală, el se uită la drum şi la pământ, la ţelul său şi la el însuşi; dar n-o să facă mai departe nici un pas – viteazul!</p>
               <p rend="justify">Îl arde soarele şi câinii vin să-i lingă transpiraţia; însă el zace-acolo încăpăţânat vrând să se stângă-n lân-cezire:</p>
               <p rend="justify">Să lâncezeşti doar la un pas de ţelul tău! într-adevăr, va trebui să-l înşfăcaţi de păr trăgându-l până-n cerul Iui pe-acest erou!</p>
               <p rend="justify">Sau şi mai bine, să-l lăsaţi să zacă, acolo unde s-a culcat, ca să-l cuprindă somnul, consolatorul, cu-un răpăit de ploaie împrospătătoare:</p>
               <p rend="justify">Lăsaţi-l deci să zacă, până se va trezi el singur – şi până ce el însuşi o să-şi renege oboseala şi lecţiile ei!</p>
               <p rend="justify">O, fraţi ai mei, îndepărtaţi de lingă el doar câinii, care se gudură făţarnic, şi toată scârna viermuindă: această scamă viermuindă a celor „cultivaţi”, ce se desfată cu sudoarea eroilor! -</p>
               <p rend="justify">Mă-mprejmuiesc cu cercuri şi cu ţarcuri sacre; tot mai puţini sunt cei ce mă-nsoţesc suind cu mine pe piscuri tot mai-nalte: zidesc un lanţ de munţi din tot mai sfinte cuhni.</p>
               <p rend="justify">faşă acolo unde puteţi sui alăturea de mine, o, fraţii mei, băgaţi de seamă să nu se urce nici un parazit cu voi!</p>
               <p rend="justify">Un parazit este un vierme ţintar şi mlădios, ce-şi trage-osânza din ascunzişurile voastre rănite şi bolnave.</p>
               <p rend="justify">Iar arta lui constă-n aceasta că sufletelor care se înalţă el le ghiceşte oboseala: în supărarea şi tristeţea voastră, în gingaşa voastră pudoare îşi face cuibul Iui scârbos.</p>
               <p rend="justify">Acolo unde cel puternic este slab, cel nobil prea-nţe-legător – acolo-şi face cuibul lui scârbos: căci parazitul locuieşte în colţişoarele rănite ale oamenilor mari.</p>
               <p rend="justify">Care e specia superioară a tuturor vieţuitoarelor şi care cea inferioară? Cea mai de jos e tocmai parazitul; iar cea superioară e fiinţa care hrăneşte paraziţii cei mai mulţi.</p>
               <p rend="justify">Iar sufletul, cel care are scara cea mai lungă şi poate să coboare cel mai jos, cum să nu-adăpostească paraziţii cei mai mulţi?</p>
               <p rend="justify">—  sufletul cel mai spaţios, care poate alerga şi rătăci şi hoinări fără măsură în sine însuşi; cel mai vivace în necesitate, care se-aruncă din plăcere în hazard -</p>
               <p rend="justify">—  sufletul beat de fiinţă, care se scaldă-n devenire; cel înzestrat cu toate, cel care vrea mai multe-n voinţa şi plăcerea sa -</p>
               <p rend="justify">—  cel care fuge de sine însuşi, pentru-a se regăsi pe sine însuşi în cea mai largă arie; sufletul cel mai înţelept, căruia nebunia îi dă cele mai seducătoare sfaturi -</p>
               <p rend="justify">—  cel care se iubeşte cel mai mult pe sine, în care toate lucrurile-şi au curenţi, contracurenţi, flux şi reflux – o! cum ar putea un suflet atâta de superior să nu aibă cei mai scârbavnici paraziţi?</p>
               <p rend="justify">O, fraţii mei, sunt oare crunt? Dar eu vă zic: ceea ce stă să cadă mai trebuie şi-mpins un pic.</p>
               <p rend="justify">Tot ce-i de astăzi cade şi decade: vrea cineva să-I ţină? O, eu, eu vreau din contră: să-l împing!</p>
               <p rend="justify">Cunoaşteţi oare voluptatea de a rostogoli pietre într-o prăpastie adâncă?</p>
               <p rend="justify">— Ah, oamenii de astăzi: uite-i cum se rostogolesc în marea mea prăpastie!</p>
               <p rend="justify">Eu sunt doar un prolog al celor mai buni actori, o, fraţii mei! Sunt un exemplu! Urmaţi exemplul meu!</p>
               <p rend="justify">Iar cel pe care nu-l puteţi învăţa să zboare, pe-acela învăţaţi-l să cadă cât mai repede! – îmi plac cei bravi: dar nu-i de-ajuns să fii un spadasin – mai trebuie să ştii în cine dai!</p>
               <p rend="justify">Adeseori este mai multă bravură-n faptul că cineva se stăpâneşte şi trece mai departe: pentru a se păstra-n vederea unui duşman cu mult mai vrednic!</p>
               <p rend="justify">Voi trebuie să-aveţi numai duşmani ce merită a fi urâţi, dar nicidecum dispreţuiţi: să fiţi deci mândri de duşmanii voştri: aşa v-am învăţat întruna.</p>
               <p rend="justify">O, dragi prieteni, voi trebuie să vă păstraţi duşmanului celui mai vrednic: de-aceea vi se cere să treceţi multe cu vederea -</p>
               <p rend="justify">—  şi mai ales mulţimii de mişei, care vă-mpuie ne-ncetat urechile cu vorbele popor şi naţiuni.</p>
               <p rend="justify">Păstraţi-vă ochiul curat, când ei sunt pro sau contra! Dreptatea se amestecă mereu cu nedreptatea: cel care le-aţinteşte cu privirea se-nfurie.</p>
               <p rend="justify">Uitându-te şi-amestecându-te – este totuna; de-aceea du-te mai departe şi lasă sabia să doarmă!</p>
               <p rend="justify">Vedeţi-vă de drumul vostru! Lăsaţi poporul şi naţiunile să-şi vadă şi ele de-al lor! într-adevăr întunecate drumuri, pe care nici o singură speranţă nu mai răsare!</p>
               <p rend="justify">Domnească negustorii, acolo unde tot ce străluceşte e aurul negustoresc! Trecut-au vremurile pentru regi: ceea ce se numeşte azi popor nu merită să aibă nici un rege.</p>
               <p rend="justify">Priviţi popoarele acestea – cum îi maimuţăresc pe negustori: îşi scot profitul cel mai mic chiar din gunoi!</p>
               <p rend="justify">Şi unele şi altele pândesc ce să apuce – şi asta se numeşte „bună vecinătate”. O, fericite timpuri din trecut, când orişice popor zicea în sine: „Eu vreau să fiu stopul – peste popoare!”</p>
               <p rend="justify">Căci, fraţi ai mei, domnească cel mai bun, iar ce-i mai bun vrea să domnească! Şi-acolo unde-nvăţătura sună altfel, înseamnă că lipseşte ce-i mai bun.</p>
               <p rend="justify">Dacă acelora li s-ar da pâine gratis, vai! ce-ar mai cere ei ţlpând? Ei se-ntreţin – întreţinerea de sine e preocuparea lor de căpătâi; ar trebui să li se facă viaţa grea!</p>
               <p rend="justify">Fiare de pradă sunt; în „munca” lor se află şi hoţie, în „slujba” lor se află vicleşug! Ar trebui să li se facă viaţa grea!</p>
               <p rend="justify">Fiare de pradă mai mult bune ar trebui ei să devină, mai fine, mai viclene, mai asemănătoare omului: căci omul este cea mai bună fiară de pradă.</p>
               <p rend="justify">Omul le-a răpit fiarelor toate virtuţile, pentru că omul, dintre toate fiarele, a dus viaţa cea mai grea.</p>
               <p rend="justify">Doar păsările îl întrec. Iar dacă omul vă-nvaţă să zboare, vai! cât de sus zbura-vă lăcomia lui de a prăda!</p>
               <p rend="justify">Bărbatul şi femeia – iată cum îi vreau: el apt pentru război, ea aptă pentru-a naşte, şi amândoi dornici de dans, cu capul şi picioarele.</p>
               <p rend="justify">Pierdută să ne fie ziua-n care nu am dansat măcar o dată! Şi fals să fie orice adevăr al nostru pe care nu l-a însoţit un râs măcar!</p>
               <p rend="justify">Căsătoriile ce le-ncheiaţi – băgaţi de seamă să nu fie false încheieri! Prea repede le încheiaţi: iată de ce urmează repede – ruptura!</p>
               <p rend="justify">Mai bine-o legătură ruptă decât purtată-n umilinţă şi-n minciună! Aşa mi-a zis odată o femeie: „Fără-ndo-ială, am călcat căsătoria, dar mai întâi căsătoria m-a călcat – pe mine!” întotdeauna soţii nepotriviţi mi s-au părut cei mai răzbunători: ei fac întreaga lume să plătească, pentru că sunt împiedicaţi să se despartă.</p>
               <p rend="justify">De-aceea vreau ca fiecare săi spună celuilalt cinstit: „Da, ne iubim; dar să ne străduim iubirea noastră să reziste! Altfel, logodna noastră-i o greşeală!</p>
               <p rend="justify">Îngăduiţi-ne răgazul unei mici căsătorii, ca să vedem dacă suntem în stare de-una lungă! E mare lucru – să trăieşti tot timpu-n doi!”</p>
               <p rend="justify">Acesta-i sfatul pe care-l dau celor cinstiţi; căci ce-ar fi altfel dragostea mea faţă de Supraom şi tot ce trebuie să vie, dacă v-aş spune alte sfaturi şi-alte vorbe?</p>
               <p rend="justify">Căci nu ajunge să vă răsădiţi, ci trebuie să creşteţi cât mai sus – iată la ce să vă ajute, fraţi ai mei, grădina căsniciei voastre!</p>
               <p rend="justify">Cel ştiutor al vechilor origini, vedeţi, acela va sfârşi prin a căuta izvoarele viitorului şi noi origini.</p>
               <p rend="justify">O, fraţi ai mei, nu peste mult o să se nască noi popoare şi surse noi vor vâjâi în adâncimi necunoscute.</p>
               <p rend="justify">Cutremurul astupă-ntr-adevăr multe izvoare şi prăpădeşte multă lume; dar scoate totodată la iveală multe puteri lăuntrice şi taine.!</p>
               <p rend="justify">Cutremurul destupă noi izvoare. Cutremurul popoarelor bătfâne iveşte în lumină noi izvoare.</p>
               <p rend="justify">Iar când se află unul care strigă: „Iată-o fintână pentru mulţi însetoşaţi, o inimă pentru cei arşi de dor şi o voinţă pentru multe instrumente”: în jurul lui se-adu-nă un popor, adică o mulţime care-ncearcă.</p>
               <p rend="justify">Cine-i în stare să comande, cine trebuie să-asculte – aceasta o încearcă ei! Dar vai! prin câte căutări în timp, deliberări, eşecuri, ucenicii şi câte re-ncercări!</p>
               <p rend="justify">Societatea omenească-i o-ncercare, aceasta vă-nvăţ eu – o lungă căutare: însă ea caută pe cei în stare să comande! -</p>
               <p rend="justify">—  o  încercare, fraţii mei! Dar nu-un contractl Sfărmaţi, sfărmaţi orice cuvânt de slăbiciune-a inimii şi de juma-juma de om!</p>
               <p rend="justify">O, fraţi ai mei! Unde se-ascunde oare primejdia cea mai mare pentru orice viitor al omului? Oare nun rândul celor buni şi drepţi? -</p>
               <p rend="justify">—  al celor care zic şi simt din toată inima: „Noi ştim de-acuma ce e bun şi drept şi-l stăpânim de-asemenea; vai celui care tot mai caută!”</p>
               <p rend="justify">Căci orice pagubă ar provoca cei răi, răul făcut de oamenii cei buni e cel mai păgubos din toate!</p>
               <p rend="justify">Şi orice pagubă ar face detractorii lumii, răul făcut de oamenii cei buni e cel mai păgubos dintre toate.</p>
               <p rend="justify">O, fraţi ai mei, cel care-o dată i-a privit până-n adânc şi pe cei buni şi pe cei drepţi, acela a grăit: „Sunt farisei”. Dar lumea nu l-a înţeles.</p>
               <p rend="justify">Cei buni şi drepţi ei înşişi nu puteau să-l înţeleagă: spiritul lor e-ncătuşat de conştiinţa lor cea bună. Prostia celor buni e de necercetat de înţeleaptă.</p>
               <p rend="justify">Acesta însă este adevărul: cei buni sunt obligaţi să fie farisei – ei n-au putinţa de-a alege!</p>
               <p rend="justify">Cei buni sunt obligaţi să-l răstignească pe acela ca-re-şi inventează propria virtute! Acesta este adevărul!</p>
               <p rend="justify">Al doilea însă, care-a descoperit acest teren – inimă, ţară şi pământ – al celor buni şi drepţi, a fost acela ce-a-ntrebat: „Pe cine îl urăsc ei cei mai mult?”</p>
               <p rend="justify">Pe creator, pe omu-acesta îl urăsc ei cel mai mult: pe cel ce sfarmă vechile valori şi table, pe spărgătorul – pe care-l socotesc drept criminal.</p>
               <p rend="justify">Deoarece cei buni – nu pot crea: ei sunt întotdeauna începutul sfârşitului -</p>
               <p rend="justify">—  de-aceea-l răstignesc pe-acela ce scrie noi valori pe table noi, ei îşi jertfesc lor înşişi viitorul, ei răstignesc oricare viitor uman!</p>
               <p rend="justify">Cei buni – aceia au fost întotdeauna începutul sfâr-şitului. -</p>
               <p rend="justify">O, fraţi ai mei, aţi înţeles chiar şi cuvântu-acesta? Şi tot ce-am spus odată despre „cel din urmă om”?</p>
               <p rend="justify">Unde se ascunde cea mai mare primejdie pentru orice viitor uman? Oare nu-n rândul celor buni şi drepţi?</p>
               <p rend="justify">Sfărmaţi, sfărmaţi-i pe cei buni şi drepţi!</p>
               <p rend="justify">— O, fraţi ai met aţi înţeles chiar şi cuvântu-acesta?</p>
               <p rend="justify">Fugiţi de mine? Vi se face frică. Acest cuvânt vă face chiar să tremuraţi?</p>
               <p rend="justify">O, fraţi ai mei, când v-am dat sfatul să sfărmaţi tablele celor buni şi pe cei buni, în clipa-aceea l-am lăsat pe om în largul mării sale.</p>
               <p rend="justify">Şi-abia atunci a cunoscut el marea spaimă, nevoia de-a privi-mprejur cu teamă, boala cea mare, greaţa nesfârşită, răul de mare cel cumplit.</p>
               <p rend="justify">Cei buni v-au arătat înşelătoare ţărmuri şi înşelătoare adăposturi; voi în minciuna celor buni aţi fost născuţi şi înfăşaţi. Totul a fost până-n adânc minţit şi răsucit de ei.</p>
               <p rend="justify">Dar cel care-a descoperit ţara numită „Om” acela a descoperit şi ţara numită „Viitorul omului”. Aş vrea să-i fiţi acum navigatori, plini de luciditate şi răbdare!</p>
               <p rend="justify">Sculaţi-vă la timp, o, fraţi ai mei, şi învăţaţi să mergeţi drept. E-o mare furtunoasă şi mulţi încearcă să se-agate-acum de voi.</p>
               <p rend="justify">E-o mare furtunoasă, şi lumea-ntreagă e pe mare. Curaj, curaj! voi, lupi de mare cu inimi încercate!</p>
               <p rend="justify">Ce patrie-a strămoşilor! Noi îndreptat-am cârma într-acolo unde se află patria copiilor noştri! Spre ea, mai furtunos ca marea însăşi, se-nvolbură imensul nostru dor!</p>
               <p rend="justify">„De ce atât de dur! – i-a zis odată diamantuliii cărbunele; oare nu suntem rude-apropiate?”</p>
               <p rend="justify">De ce atât de slabi? O, fraţi ai mei, iată-ntrebarea ce v-o pun: oare nu sunteţi voi – chiar fraţi ai mei?</p>
               <p rend="justify">De ce atât de slabi, de moi şi de tembeli? De ce atâtea renegări şi renunţări în pieptul vostru? Şi-n ochi – abia o umbră de destin?</p>
               <p rend="justify">Şi nu vreţi voi să fiţi destin şi ne-nduraţi: cum veţi putea cu mine împreună să învingeţi?</p>
               <p rend="justify">Şi dacă duritatea voastră nu vrea să scapere, să taie, să despice, cum veţi putea cu mine-împreună să creaţi?</p>
               <p rend="justify">Căci creatorii-ntr-adevăr sunt duri. O fericire trebuie să vi se pară să modelaţi cu mâna voastră mileniile ca pe-o ceară -</p>
               <p rend="justify">—  o  fericire, să vă săpaţi amprenta în voinţa mileniilor ca-ntr-un bronz, ba chiar mai nobil şi mai dur ca bronzul. Căci numai ce e nobil este dur într-adevăr. 1°</p>
               <p rend="justify">Această nouă tablă, o, fraţi ai mei, deasupra voal” tră-o aşez: Jiţi duri!</p>
               <p rend="justify">O, tu – voinţa mea! Tu ce mă scapi de orişice nenorociri, necesitate-a mea! Scuteşte-mă de biruinţi mărunte!</p>
               <p rend="justify">Chemare-a sufletului meu, pe care te numesc Destin al meu! Lăuntricule! Cel de peste mine! Protejează-mă, păstrează-mă pentru un destin măreţ!</p>
               <p rend="justify">Iar măreţia ta din urmă, voinţa mea, pâstrează-ţi-o ca ultimă ispravă, spre-a fl-n triumful tău ne-nduple-cat! Vai, cine n-a fost oare-nvins de propriu-i triumf!</p>
               <p rend="justify">Vai! ochiul cui nu s-a întunecat în asfinţirea-aceasta beată? Vai! al cui picior nu s-a împiedicat şi n-a uitat să stea-n victoria sa drept! -</p>
               <p rend="justify">— Să fiu odată copt şi gata pentru Marea Amiază: gata şi copt ca bronzul care arde, ca norul care fulgeră, ca ugerul plesnind de lapte -</p>
               <p rend="justify">—  gata pentru voinţa mea cea mai tainică şi pentru mine: arc care-şi doreşte-nvăpăiat săgeata, săgeata ce tânjeşte după steaua sa -</p>
               <p rend="justify">—  o  stea, gata şi pârguită în amiaza ei, arzând, străpunsă, fericită sub săgeţile nimicitoare ale soarelui -</p>
               <p rend="justify">—  ea însăşi soare şi voinţă solară de-ne-nduplecat şi gata de pierzanie-n triumfi.</p>
               <p rend="justify">O, tu, voinţă, tu, ce mă scapi de orişice nenorociri, necesitate-a meal Păstrează-mă pentru o singură victorie măreaţă! -</p>
               <p rend="justify">Odată, într-o dimineaţă, nu mult după întoarcerea să-n peşteră, sărind din aşternutul, Zarathustra, ca un nebun, strigă cu-o voce-ngrozitoare, gestlculând.</p>
               <p rend="justify">parcă-n culcuş s-ar fi aflat încă un ins ce nu voia să se ridice; şi-atât de tare răsuna vocea lui Zarathustra, că-nspăimântate animalele lui apărură şi-n rând cu ele, din toate grotele şi-ascunzătorile învecinate cu peştera lui Zarathustra, ţâşni un furnicar întreg de bestiole – zburând, plutind, sărind şi agăţându-se, precum aveau picioare sau aripi. Dar Zarathustra zise-aceste vorbe:</p>
               <p rend="justify">Afară, abisala mea gândire, ieşi din adâncul meu! Eu sunt zorii tăi, cântatul de cocoş prevestitor, vierme-ador-mit: hai, scoală! Sus! Cu vocea mea te voi trezi din somn!</p>
               <p rend="justify">Destupă-ţi, deci, urechile: ascultă! Căci vreau să te aud! Hai, scoală! Sus! Destule tunete-s aici, ca să-i trezească şi pe morţi!</p>
               <p rend="justify">Alungă-ţi somnul şi-orice mahmureală şi orbire de pe pleoape!</p>
               <p rend="justify">Ascultă-mă chiar şi cu ochii: căci vocea mea-i va vindeca chiar şi pe orbii din născare.</p>
               <p rend="justify">Iar după ce te vei trezi, vreau trează pentru totdeauna să rămâi. Nu stă în firea mea să le trezesc din somn adânc pe străbunice, ca să le spun să readoarmă apoi!</p>
               <p rend="justify">Te mişti, te-ntinzi şi horeai? Scoală! Sus! Nu horeai – eu vreau o vorbă clară! Te cheamă Zarathustra, omul fără Dumnezeu!</p>
               <p rend="justify">Eu, Zarathustra, avocatul vieţii, eu, avocatul suferinţei, eu, avocat al reîntoarcerii eterne – eu te somez, o! abisala mea gândire!</p>
               <p rend="justify">Ce bucurie! Tu vii – îţi aud vocea! Abisul meu vorbeşte, adâncul meu suprem acuma l-am scos la lumină!</p>
               <p rend="justify">Ce bucurie! Iată-te – Dă-mi mâna – aşa! Stai! Ha-ha!</p>
               <p rend="justify">— Ce scârbă, scârbă, scârbă – vai de mine!</p>
               <p rend="justify">Abia rosti aceste vorbe, că Zarathustra numaidecât se prăbuşi ca mort şi ca un mort rămase multă vreme.</p>
               <p rend="justify">Apoi, când îşi veni din nou în fire, el era palid şi tremura şi stând culcat mult timp nu mai voi nici să mă-nânce, nici să bea. Rămase-n starea-aceasta şapte zile; dar animalele nu-l părăsiră zi şi noapte, doar vulturul pornea în zbor să-aducă hrană. Iar ceea ce-aducea luând cu japca, îi aşeza lui Zarathustra în culcuş: aşa că Zarathustra ajunsese să zacă la sfârşit acoperit de boabe roşii şi galbene, pe struguri şi măceşe, pe buruieni adânc mirositoare şi cucuruz de pin. Iar la picioare îi erau întinşi doi miei, pe care vulturul cu multă trudă-i furase unor bieţi ciobani.</p>
               <p rend="justify">În fine, după şapte zile, Zarathustra se îndreptă în aşternut, luă în mână o măceaşă, o mirosi şi îi plăcu mirosul. Atunci şi animalele crezură că a sosit momentul să-i vorbească. i  „O, Zarathustra”, ziseră, „iată că zaci de şapte zile, cu pleoapele îngreunate: nu ai de gând să te ridici până la urmă în picioare?</p>
               <p rend="justify">Hai, ieşi din peşteră: lumea te-aşteaptă asemenea unei grădini. Vântul se joacă cu miresme grele, ce te doresc; pâraiele ar vrea să te urmeze în goană.</p>
               <p rend="justify">Tânjesc atâtea lucruri după tine, iar tu de şapte zile stai tot singur – hai, ieşi din peşteră! Atâtea lucruri vor să-ţi fie doctori!</p>
               <p rend="justify">Sau te-a cuprins vreo-nţelepciune, mai grea şi mai morocănoasă? Zăceai ca aluatul ce dospeşte, iar sufletul umflându-se da peste margini.” „O, animale ale mele”, răspunse Zarathustra, „hai – flecăriţi, însă lăsaţi-mă să vă ascult! Mă bucură nespus de mult că flecăriţi: acolo unde-i flecăreală lumea îmi pare o grădină.</p>
               <p rend="justify">Cât de plăcute sunt cuvintele şi sunetele: nu sunt cuvintele şi sunetele curcubee şi iluzorii punţi boltin-du-se-ntre cele-pe-vecie-despărţite?</p>
               <p rend="justify">Oricare suflet are-o altă lume; şi acest suflet este pentru orice alt suflet o lume-dincolo-de-lume.</p>
               <p rend="justify">Pe cei ce se aseamănă mai mult iluzia îi minte mai frumos; căci cea mai dificilă de trecut este prăpastia cea mai îngustă.</p>
               <p rend="justify">Iar pentru mine – cum ar exista un eu în afara mea? Lume externă nu există! Dar noi uităm acestea, de-ndată ce-auzim un sunet; şi ce plăcut e că uităm!</p>
               <p rend="justify">Nu s-au dat oare lucrurilor nume şi sunete, pentru ca omul să se bucure de lucruri? Ce dulce nebunie e vorbirea! Prin ea omul dansează peste toate lucrurile.</p>
               <p rend="justify">Plăcută e orice rostire şi-orice minciună-a sunetelor! Prin sunete, iubirea noastră dansează pe multicolore curcubee.” „O, Zarathustra”, îi răspunseră-animalele, „pentru cei ce gândesc ca noi, dansează înseşi lucrurile toate: se-apropie, se prind de mâini şi rid şi fug – şi iarăşi se întorc.</p>
               <p rend="justify">Toate se duc şi toate se întorc: etern se-nvârte roata fiinţei. Toate se sting şi toate înfloresc din nou; etern se scurge anul fiinţei.</p>
               <p rend="justify">Toate se sparg şi toate se alcătuiesc din nou; etern se-nalţă-aceeaşi casă-a fiinţei. Şi toate se despart, şi toate se salută iarăşi; etern îşi este sieşi credincios ciclul fiinţei.</p>
               <p rend="justify">Fiinţa-ncepe-n flecare clipă; în jurul oricărui Aici se-nvârte sfera lui Acolo. Iar centrul este pretutindeni. Drumul eternităţii este curb.” „Voi, măscărici şi flaşnetari!” răspunse Zarathustra şi izbucni din nou în ris, „voi ştiţi prea bine ce trebuie să se fi petrecut în cele şapte zile scurse -</p>
               <p rend="justify">—  şi cum mi s-a vârit chiar în gâtlej monstrul acesta, ca să mă sufoce! Dar l-am muşcat cu dinţii mei şi l-am scuipat departe.</p>
               <p rend="justify">Dar voi – voi aţi şi făcut un cântec din acestea? Dar uite că eu zac aici, sleit încă de muşcătura şi scuipa-tu-acela, încă bolnav de propria mea Izbăvire.</p>
               <p rend="justify">Dar voi voi aţi văzut cu ochii toate-acestea? O, scumpe animale ale mele, sunteţi crude? Voi mi-aţi privit ca pe-un spectacol suferinţa, ca oamenii? Căci omul este animalul cel mai crud.</p>
               <p rend="justify">Nimic nu i-a plăcut mai mult pe lume ca tragediile, ca luptele de tauri, ca răstignirile; iar când a inventat infernul, el şi-a găsit şi raiul pe pământ.</p>
               <p rend="justify">Îndată ce un mare om scoate un urlet, apare unul mititel alături; şi-i curg din gură bale, de plăcere. Dar el numeşte-aceasta – „milă”.</p>
               <p rend="justify">Omul mărunt şi mai ales poetul – cum tună şi cum fulgeră-mpotriva vieţii! Să-l ascultaţi, dar mai ales să ascultaţi de câtă bucurie e plină orice acuzaţie-a lui!</p>
               <p rend="justify">În faţa unor astfel de acuzatori ai vieţii, viaţa triumfă cât clipeşti din ochi. „îţi plac? îi zice ea obraznică; aşteaptă doar, că aflu timp şi pentru tine.”</p>
               <p rend="justify">Omul faţă de sine însuşi e cel mai crud dintre-animale; toţi cei ce zic că-şi poartă crucea şi că sunt păcătoşi sau pocăiţi fac să răsune multă voluptate în toate plângerile şi-acuzaţiile lor.</p>
               <p rend="justify">Eu însumi – oare-acuz eu prin acestea omul? O, animale ale mele, atât am învăţat doar până acuma: că omului i-e necesar să fie rău spre-a fi mai bun.</p>
               <p rend="justify">—  că tot cei rău înseamnă forţă pentru el, ca piatra dură pentru creator; că omul trebuie să devină mai bun şi în acelaşi timp mai rău!</p>
               <p rend="justify">Crucea pe care sufăr nu e faptul de-a şti că omul este rău, ci de-a striga, cum nimeni altul încă n-a strigat: „Vai! cât de mica-i răutatea lui! Vai! cât de mica-i bunătatea lui!”</p>
               <p rend="justify">Imensa scârbă – a mea faţă de om – aceasta m-a înăbuşit băgându-mi-se în gâtlej: precum şi-această profeţie a profetului: „Toate-s la fel, nimic nu merită nimic, ştiinţa ne înăbuşă.”</p>
               <p rend="justify">Un lung crepuscul se târa 'naintea mea, o tristeţe beata şi sleită ca de moarte, care vorbea căscând cu toată gura.</p>
               <p rend="justify">„în veci o să revină iarăşi omul, de care tu eşti obosit, omul mărunt” – aşa grăia căscând tristeţea mea, târându-se şi neputând să-adoarmă.</p>
               <p rend="justify">Pământul oamenilor mi-a părut o peşteră, şi pieptul lui mi s-a părut scobit, şi toţi cei vii – doar un gunoi de oameni, şi oseminte şi trecut cu viermi.</p>
               <p rend="justify">Suspinele mi se lăsau pe cripte omeneşti, nu mai puteau să plece de pe ele; suspinele şi întrebările orăcăiau, mă sufocau şi mă rodeau, se tânguiau şi zi şi noapte: „Vai! omul va reveni mereu! Omul mărunt revine veşnic!”</p>
               <p rend="justify">Văzutu-i-am pe amândoi, odinioară, goi, pe cel mai mare dintre oameni, ca şi pe omul cel mai mic, prea-întru-toate-asemănători, iar cel mai mare prea-întru-toate-omenesc!</p>
               <p rend="justify">Prea-întru-toate-mic chiar cel mai mare! – aceasta, da, m-a dezgustat de om!</p>
               <p rend="justify">Şi veşnica re-ntoarcere a celui mic! – aceasta, da, m-a dezgustat de orice existenţă!</p>
               <p rend="justify">Vai! Scârbă! Scârbă! Scârbă!” – Aşa grăit-a Zara-thustra, şi-a suspinat, înfiorându-se; căci şi-a adus aminte de boala sa. Dar animalele l-au întrerupt atunci: „Nu mai vorbi, convalescentule!” aşa-i răspunseră-animalele; „ci ieşi mai bine-afară, unde te-aşteaptă lumea asemenea unei grădini.</p>
               <p rend="justify">Ieşi, ca să vezi roind în jur albine, trandafiri şi porumbei!</p>
               <p rend="justify">Dar mai ales de păsările cântătoare să te-apropii: ca să te-nveţe cum să cânţ.</p>
               <p rend="justify">Cântarea-i bună pentru cei convalescenţi; căci celor sănătoşi le place să vorbească. Iar dacă omul sănătos vrea cântec, alt cântec vrea decât convalescentul.” „Voi, măscăricilor şi flaşnetarilor, ia mai tăceţi!” răspunse Zarathustra, râzând de spusa animalelor. „Prea bine ştiţi ce consolare-am născocit în cursu-acestor şapte zile!</p>
               <p rend="justify">Să mă apuc din nou să cânt – această consolare mi-am găsit şi această vindecare: nu vreţi să faceţi şi din asta-un cântec?” „Nici un cuvânt mai mult”, îi ziseră-animalele din nou; „mai bine tu, convalescentule, ţi-ai face-o liră, o liră nouă!</p>
               <p rend="justify">Căci uite, Zarathustra! La cântec nou se cere liră nouă.</p>
               <p rend="justify">Hai, cântă şi dezlănţuie-te, Zarathustra, vindecă-ţi sufletul cu cânturi noi: să fii în stare a-ţi purta destinul, cum n-a mai fost vreun alt destin de om!</p>
               <p rend="justify">Căci animalele te ştiu prea bine, o! Zarathustra, ce eşti, dar şi ce trebuie să fii: uite, tu eşti învăţătorul eternei reîntoarceri – acesta e acum destinul tău\par        Tu trebuie să fii întâiul care propagă-această-nvăţă-tură – cum s-ar putea ca marele destin al tău să nu fie supremă primejdie şi boală!</p>
               <p rend="justify">Vezi tu, noi ştim ce propovăduieşti: că toate lucrurile se întorc în veci şi noi cu ele, că noi am revenit mereu dintru eternitate, iar lucrurile-aidoma.</p>
               <p rend="justify">Tu-nveţi: există-un mare An al Devenirii. An monstruos de mare, care se-ntoarce din vecie, asemenea unei clepsidre, pururi nou, pentru-ca totul să re-ncea-pă şi să curgă:</p>
               <p rend="justify">—  încât toţi anii-aceştia sunt asemenea-ntre ei, în tot ce au măreţ sau mic, precum noi înşine în fiecare mare An suntem asemeni, în tot ce-avem măreţ sau mic.</p>
               <p rend="justify">Chiar dacă-acuma ai voi să mori, o! Zarathustra: iată – noi ştim ce-ai spune-n clipa-aceasta; dar animalele te roagă încă să nu mori!</p>
               <p rend="justify">Tu ai vorbi fără să tremuri, cu pieptul tău umflat de fericire: căci o povară grea şi-o încordare ţi-ar fi luate de pe umeri, tu – cel mai răbdător din câţi există! – „Acum mor, acum dispar”, ai zice, „şi într-o clipă am să fiu nimic. Sufletele sunt la fel de muritoare ca şi corpurile.</p>
               <p rend="justify">Dar lanţul cauzelor se-ntoarce iarăşi, în care sunt încopciat, iar el mă va crea din nou! Eu însumi aparţin acelui lanţ de cauze ale eternei reîntoarceri.</p>
               <p rend="justify">Voi reveni, cu soarele acesta, cu pământu-acesta, cu vulturul acesta şi cu şarpele acesta – nu: nicidecum pentru o nouă viaţă sau mai bună sau asemenea cu aceasta:</p>
               <p rend="justify">—  etern voi reveni chiar pentru-această unică şi aceeaşi viaţă, cu tot ce am măreţ sau mic în mine, ca veşnic să-i învăţ pe alţii eterna reîntoarcere a lucrurilor.</p>
               <p rend="justify">—  ca să anunţ etern Marea Amiază a pământului şi oamenilor, să le vestesc iarăşi oamenilor Supraomul.</p>
               <p rend="justify">Mi-am spus cuvântul, şi cuvântul m-a zdrobit: aceasta este soarta mea în veci – ca vestitor mă las pieirii!</p>
               <p rend="justify">Acum e ceasul ca muritorul însuşi să se binecuvân-teze.</p>
               <p rend="justify">În felu-acesta – va sfârşi declinul lui Zarathustra.”</p>
               <p rend="justify">După ce animalele-au grăit astfel, tăcând au aşteptat ca Zarathustra să le spună-o vorbă: dar Zarathustra nu mai auzea tăcerea lor. Ci mai curând zăcea cu ochii-nchişi, asemeni unui om ce doarme, deşi el nu dormea: căci convorbea cu sufletul din sine. Iar vulturul şi şarpele, văzându-l atât de taciturn, au respectat adânca lui tăcere şi s-au retras în linişte.</p>
               <p rend="justify">m't;! *</p>
               <p rend="justify">O, suflete al meu, te-am învăţat să spui oricărui „astăzi” cum spui „odată” sau „odinioară”, şi peste orice Aici şi Dincolo şi Acolo să treci dansând.</p>
               <p rend="justify">O, suflete al meu, te-am netezit de orice cută, şi pulberea, păianjenii şi clarobscurul ţi le-am îndepărtat.</p>
               <p rend="justify">O, suflete al meu, spălatu-te-am de orice searbădă pudoare şi te-am convins să dănţui gol în ochii soarelui.</p>
               <p rend="justify">Cu uraganul, care se numeşte „spirit”, suflat-am peste marea ta înfuriată: toţi norii i-am împrăştiat, l-am sugrumat chiar pe sugrumătorul căruia toţi îi zic „păcat”.</p>
               <p rend="justify">O, suflete al meu, eu ţi-am dat dreptul ca să spui Nu precum furtuna şi să spui Da ca cerul fără nori: calm ca lumina stai acuma şi cutreieri furtunile negaţiei.</p>
               <p rend="justify">O, suflete ale meu, ţi-am dat deplină libertate în privinţa celor create şi a celor increate: cine cunoaşte acum, ca tine, voluptatea atâtor lucruri viitoare?</p>
               <p rend="justify">O, suflete al meu, te-am învăţat dispreţul, care nu vine ca o viermuiala, dispreţul falnic, dispreţul iubitor, care iubeşte cel mai mult doar ceea ce dispreţuieşte cel mai mult.</p>
               <p rend="justify">O, suflete al meu, te-am învăţat atât de bine să convingi, încât temeiurile înseşi să ţi le poţi convinge: asemeni soarelui, care convinge chiar şi marea să se-nalţe înspre el.</p>
               <p rend="justify">O, suflete al meu, despovăratu-te-am de orice ascultare, îngenunchere şi de vorba „da, stăpâne”; ţi-am zis chiar „răsturnare a necesităţii” şi „destin”.</p>
               <p rend="justify">O, suflete al meu, cu nume noi te-am alintat şi cu pestriţe jucării; şi te-am numit „destin”, „cuprindere-a cuprinderilor”, „buric al timpului” şi „clopot de azur”.</p>
               <p rend="justify">O, suflete al meu, i-am dat să soarbă ţarinii tale toa-tă-nţelepciunea şi vinuri noi, şi vinuri tari de imemo-rială-nţelepciune.</p>
               <p rend="justify">O, suflete al meu, vărsat-am peste tine sorii toţi, şi nopţile, tăcerile şi dorurile: şi te-am văzut cum creşti, asemenea unui butuc de viţă.</p>
               <p rend="justify">O, suflete al meu, suprabogat şi-mpovărat te-arăţi acum, butuc de vie cu ugere umflate şi cu ciorchini de boabe dese şi-aurii:</p>
               <p rend="justify">—  cu boabe dese şi-apăsate de propria ta fericire, cu prisosul în aşteptare şi ruşinat chiar de-această aşteptare.</p>
               <p rend="justify">O, suflete al meu, nu-i nicăieri pe lume un alt suflet mai iubitor, mai plin de înţelepciune, mai generos! Unde mai stau alături şi viitorul şi trecutul, împreună, ca-n tine?</p>
               <p rend="justify">O, suflete al meu, eu ţi-am dat totul şi-n mina mea n-am mai păstrat nimic, şi-acuma iată – zâmbind şi cu tristeţe-mi zici: „Care din noi este dator să mulţumească? -</p>
               <p rend="justify">—  nu dătătorul trebuie să mulţumească, pentru că primitorul a primit? Nu este darul o necesitate? Primirea unui dar nu-i – îndurare?” -</p>
               <p rend="justify">O, suflete al meu, eu înţeleg surâsul tristeţii tale: chiar suprabogăţia ta cea mare întinde-acuma mâinile pline de dor.</p>
               <p rend="justify">Preaplinul tău priveşte peste marea-nfuriată şi caută şi-aşteaptă; dorinţa supraabundenţei străluceşte în cerul râzător din ochii tăi!</p>
               <p rend="justify">Şi-ntr-adevăr, o! suflete al meu, cine-ar putea să-ţi vadă zâmbetul, fără a se topi cu totu-n lacrimi? Chiar îngerii înoată-n lacrimi văzând prisosul bunătăţii în surâsul tău.</p>
               <p rend="justify">Căci bunătatea şi prisosul bunătăţii tale nu vor să plângă şi să geamă; şi totuşi surâsul tău, o! suflete al meu, stârneşte lacrimi, iar buzele ce tremură duc dorul suspinului.</p>
               <p rend="justify">„Nu e orice suspin o tânguire? Şi orice tânguire nu-i oare şi o acuzare?” aşa îţi zici tu ţie însuţi: de-aceea tu, o! suflete al meu, tu vrei mai bine să surâzi decât să-ţi verşi durerea;</p>
               <p rend="justify">—  decât să-ţi verşi în râu de lacrimi durerea plinătăţii tale asemenea butucului de viţă ce tânjeşte după cosorul culegătoarelor de struguri!</p>
               <p rend="justify">Dar tu dacă nu vrei să plângi, nici să-ţi reverşi tristeţea purpurie: atunci va trebui să cânţi, o! suflete al meu!</p>
               <p rend="justify">— Uite, eu însumi surâd, când îţi vestesc acestea:</p>
               <p rend="justify">—  să cânţi, un cântec tunător, în stare să aline toate mările, ca să-ţi asculte cântecul dorinţei.</p>
               <p rend="justify">—  până ce va veni, pe marea lâncedă şi calmă, corabia, minunea aurită, în dâra căreia de aur sălta-vor toate lucrurile minunate şi groaznice.</p>
               <p rend="justify">—  şi multe animale mari şi mici şi toate cele care pe picioare ciudate şi uşoare sunt în stare să alerge pe drumuri viorii.</p>
               <p rend="justify">—  înspre minunea aurită, spre nava liberă şi spre stăpânul ei: care nu-i altul decât culegătorul de struguri ce-aşteaptă cu cosorul lui de diamante -</p>
               <p rend="justify">—  el, marele liberator, o! suflete al meu, el – Nenumitul – căruia doar cântecele viitoare îi vor găsi în fine-un nume! Şi-ntr-adevăr, chiar răsuflarea ta de-acum are mireasma cântecelor viitoare.</p>
               <p rend="justify">—  căci iată-te: tu arzi, visezi, tu sorbi cu sete toate izvoarele adânci cu murmurul consolator, tristeţea ta se linişteşte în fericirea cântecelor viitoare! -</p>
               <p rend="justify">O, suflete al meu, acuma ţi-am dat totul şi chiar supremul bun ce l-am avut, şi-n mâna mea n-am mai păstrat nimic: ţi-am poruncit să cânţi, şi iată – acesta-i ultimul meu dar!</p>
               <p rend="justify">Pentru că eu ţi-am poruncit să cânţi, tu spune-acu-mă, spune: cine din noi este dator să mulţumească?</p>
               <p rend="justify">— Mai bine însă cântă, cântă, o! suflete al meu! Şi la-să-mă să-ţi mulţumesc!</p>
               <p rend="justify">AL DOILEA CÂNTEC DE DANS</p>
               <p rend="justify">„O, viaţă, nu de mult m-am scufundat în ochii tăi: în ochii tăi noptoşi văzut-am aur scânteind – şi inima mi s-a oprit de voluptate:</p>
               <p rend="justify">—  o  luntre de-aur am văzut cum scânteia pe apele întunecate, o luntre-leagăn ce se scufunda şi se umplea şi apărea din nou!</p>
               <p rend="justify">Pe glezna mea de dansator fanatic ţi-ai aruncat privirea, privire-leagăn care surâdea şi întreba şi alinta.</p>
               <p rend="justify">Abia de două ori cu mâna ta cea fină porniseşi să pocneşti din castaniete, că, pradă patimei de-a dănţui, piciorul meu s-a şi lansat.</p>
               <p rend="justify">Călcâiele mi s-au cabrat, iar degetele ascultau spre-a te-nţelege: urechea dansatorului stă-n degetele lui de la picioare!</p>
               <p rend="justify">M-am avântat, tu însă te-ai retras din faţa mea; iar pletele în zbor ocolitor îţi scăpărau ca nişte limbi!</p>
               <p rend="justify">Cu un salt m-am depărtat şi m-am ferit de şerpii tăi; iar tu stăteai pe loc, pe jumătate-ntoarsă, cu ochii aprigi de dorinţă.</p>
               <p rend="justify">Privirea ta piezişă mă-ndruma pe căi piezişe; piciorul meu pe căi piezişe învăţa ce-i viclenia!</p>
               <p rend="justify">Mă-nfricoşezi, când eşti aproape, şi te iubesc, când eşti departe; fugind, mă-atragi; venind spre mine, mă-mpietreşti – şi sufeream, dar ce n-aş suferi de dragul tău!</p>
               <p rend="justify">Răceala ta înflăcărează şi ura ta ademeneşte; fugind, mă-nlănţui, şi batjocorind, mă-nduioşezi:</p>
               <p rend="justify">—  o! cine să nu te urască pe tine – mare vrăjitoare, legătoare, ce iscodeşti, şi-ademeneşti, inventatoare! ŞI cine să nu te iubească pe tine – nevinovată şi nealinată, ca vântu-agil, cu ochii tăi ca de copil, şi păcătoasă!</p>
               <p rend="justify">Ah, încotro mă tragi acum, minune răzvrătită? Şi iar mă laşi, rebelă dulce şi ingrată!</p>
               <p rend="justify">Eu te urmez în pas de dans, pe cea mai vagă urmă-a ta păşesc uşor.</p>
               <p rend="justify">O, unde eşti? Dă-mi mâna ta! Măcar un deget dă-mi în zbor!</p>
               <p rend="justify">Aici sunt peşteri şi hăţişuri: acum o să ne rătăcim!</p>
               <p rend="justify">— Opreşte-te! Stai liniştită! Nu vezi cum bat din aripi bufniţe şi lilieci?</p>
               <p rend="justify">Tu, bufniţă! Tu, liliac! Tu vrei să mă înşeli? Unde suntem? Ai învăţat să urli şi să latri de la câinl.</p>
               <p rend="justify">Ce delicat rânjeşti cu dinţii tăi cei albi, cum m-aţin-teşti cu ochii răi din coama ta încârlionţată!</p>
               <p rend="justify">Acesta e un dans de-a razna: sunt vânătorul – vrei tu să fii câinele meu sau ciuta?</p>
               <p rend="justify">Acum alină-te alături! Şi-acum, ţâşneşte repede, răutăcioasă săritoare! Hai, sus! Sari iute!</p>
               <p rend="justify">— Vai, sal-tu-acesta m-a făcut să cad!</p>
               <p rend="justify">Uite cum zac, înfumurato! îţi cer fierbinte îndurare! Ce bucuros te-aş fi urmat, pe căi treptat tot mai plăcute!</p>
               <p rend="justify">Mergând pe căile iubirii printre tufişuri calme şi-nflo-rite! Sau poate că de-a lungul lacului, acolo, unde înoată şi dansează peşti de aur!</p>
               <p rend="justify">Ai obosit? Acolo – uite: turme de oi şi asfinţituri: n-ar fi plăcut s-adormi la fluier de păstor?</p>
               <p rend="justify">Îmi pari sleită? Am să te port, dar lasă-ţi braţele să cadă! Poate ţi-e sete – ţi-aş da ceva, dar gura ta nu vrea nimic să soarbă.</p>
               <p rend="justify">O, blestemat, agil şi suplu şarpe, tu – vrăjitoare ce mereu îmi scapi! Unde te-ai dus? Dar iată că simt pe obraz cum mâna ta îmi lasă două urme, două pete roşii!</p>
               <p rend="justify">M-am săturat într-adevăr să fiu mereu ciobanul tău cel prost! Tu, vrăjitoareo, până-acuma ţi-am cântat; însă de-acum am să te fac – să ţipi!</p>
               <p rend="justify">Ai să dansezi de-acum 'nainte-n tactul biciuştii mele şi-ai să ţipi! Nu cumva mi-am uitat biciuşca?</p>
               <p rend="justify">— Nu!”</p>
               <p rend="justify">Atunci viaţa mi-a răspuns astfel, acoperindu-şi mi-nunatele-i urechi: „O, Zarathustra! Nu mai plesni atât de groaznic din biciuşca! Tu ştii prea bine: zgomotul ucide gândul – şi chiar acum mă năpădiră câteva gânduri delicate.</p>
               <p rend="justify">Noi amândoi suntem buni-de-nimic în rău şi-n bine. Iar insula pe care am descoperit-o, poiana noastră înflorită, e dincolo de bine şi de rău – şi doar a noastră. Iată de ce ar trebui să ne-nţelegem bine împreună!</p>
               <p rend="justify">Şi dacă-ntr-adevăr nu ne iubim din toată inima, se cade oare să fim supăraţi, dacă nu ne iubim din toată inima?</p>
               <p rend="justify">Tu ştii că-mi placi şi chiar că-mi placi adeseori prea mult. Şi pricina este că sunt geloasă pe-nţelepciunea ta. Ah, această veche şi smintită nebunie-a-nţelep-ciunii!</p>
               <p rend="justify">Dacă vreodată-nţelepciunea ta te-ar părăsi, ah! şi iubirea mea te-ar părăsi numaidecât.” -</p>
               <p rend="justify">Zicând acestea, viaţa se uită cam gânditoare-n jurul ei, adăugind cu glas încet: „O, Zarathustra, tu nu îmi eşti destul de credincios!</p>
               <p rend="justify">Nici vorbă să mă iubeşti atât de mult precum susţii; eu ştiu la ce te duce gândul: că-ai să mă părăseşti cu-rind.</p>
               <p rend="justify">Există şi-un vechi clopot greu şi grav mormăitor, al cărui mormăit noaptea târziu ajunge sus la grota ta:</p>
               <p rend="justify">—  când îl auzi cum bate miezul nopţii, între bătaia cea dintâi şi cea din urmă ţi-e gândul la un singur lucru -</p>
               <p rend="justify">—  o! gândul tău îţi spune, Zarathustra, că-ai să mă părăseşti curând!” „Da”, i-am răspuns eu şovăind, „însă tu ştii, de-asemenea.” – Şi i-am şoptit câteva vorbe la ureche, printre nebunele-i şuviţe de păr gălbui şi încâlcite.</p>
               <p rend="justify">„Cum, tu ştii aceasta, Zarathustra? Nimeni nu ştie.”</p>
               <p rend="justify">Şi ne-am privit, şi-apoi ne-am întors ochii spre poiana verde, pe care tocmai se lăsa răcoarea serii, şi amândoi am plâns. – în clipa-aceea însă, viaţa mi-era cu mult mai scumpă decât mi-a fost vreodată-nţelepciunea. -</p>
               <p rend="justify">Unu! Ascultă, omule firav!</p>
               <p rend="justify">Doi! Ce spune miezul nopţii grav?</p>
               <p rend="justify">Trei! „Dormeam, dormeam asemeni unui ţânc -</p>
               <p rend="justify">Patru! Şi iată – o voce mă trezi:</p>
               <p rend="justify">Cinci! O, universul e adânc, Şase! E mai adânc decât în plină zi.</p>
               <p rend="justify">Adând „unt ale lui dureri – Opt!</p>
               <p rend="justify">Dar bucuria-i mai adâncă decât toate:</p>
               <p rend="justify">Nouă! Durerea zice: Piei!</p>
               <p rend="justify">Zece!</p>
               <p rend="justify">Dar bucuria vrea eternitate! Unsprezece!</p>
               <p rend="justify">—  ea vrea adânca grea eternitate!” Doisprezece!</p>
               <p rend="justify">Iar dacă sunt profet şi plin de spiritul profetic, cel care pe şeaua dintre două mări colindă, cutreierând între trecut şi viitor ca un nor negru – duşman al adâncimilor apăsătoare şi-al tuturor celor sleiţi, cei care nu mai pot nici să trăiască, nici să moară:</p>
               <p rend="justify">—  gata-ntr-o clipă-n pieptul lui întunecat, de fulgerul şi trăsnetul liberator, gravid de fulgere, strigând şi hohotind da! da! gata de trăsnetul profetic -</p>
               <p rend="justify">—  dar fericit e cel ce poartă-atare sarcină! Şi-ntr-a-devăr mult timp e nevoit să-şi spânzure furtuna grea deasupra muntelui cel destinat să-aprindă lumina viitorului cândva! -</p>
               <p rend="justify">O, cum aş putea să nu tânjesc după eternitate şi după regele inelelor de nuntă – inelul reîntoarcerii?</p>
               <p rend="justify">Încă nicicând n-am întâlnit femeia de la care să fi dorit să am copii, decât femeia-aceasta, pe care o iubesc: căci ah! eu te iubesc, eternitate!</p>
               <p rend="justify">Căci ah! eu te iubesc, eternitate!</p>
               <p rend="justify">Dacă vreodată mânla mea a. profanat morminte, a mutat mari pietre de hotar şi a rostogolit vechi table sfărâmate în abisuri reci: dacă vreodată sarcasmul meu a-mprăştiat cuvinte viermănoase, iar eu am măturat paingi cu cruce, aerisind ca vântul bătrâne cripte îmbâcsite: dacă m-am aşezat triumfător pe lespezile zeilor în-mormântaţi, iubind şi binecuvântând această lume lângă statuile bătrânilor ei detractori -</p>
               <p rend="justify">—  căci mie-mi plac chiar şi bisericile şi mormintele de zei, când ceru-şi lasă pura lui privire să străbată acoperişurile lor crăpate; cu mare bucurie mă aşez peste ruine de biserici ca iarba şi ca macul înfocat -</p>
               <p rend="justify">O, cum puteam să nu tânjesc după eternitate şi după regele inelelor de nuntă – inelul reîntoarcerii?</p>
               <p rend="justify">Încă nicicând n-am întâlnit femeia de la care să fi dorit să am copii, decât femeia-aceasta, pe care o iubesc: căci ah! eu te iubesc, eternitate!</p>
               <p rend="justify">Căci ah! eu te iubesc, eternitate!</p>
               <p rend="justify">Dacă vreodată-a adiat spre mine suflarea spiritului creator şi-această preacerească necesitate, care constrânge tot ce e hazard să dănţuiască pe orbitele stelare: dacă vreodată-am râs cu râsul fulgerului creator, căruia lungul tunet al faptei bubuind, dar şi plin de ascultare îi urmează: dacă vreodată am jucat la masa zeiască a pământu-lui cu zeii zaruri, încât pământul s-a cutremurat şi s-a crăpat şi fluvii de pară au erupt din el -</p>
               <p rend="justify">—  căci o zeiască masă e pământul, care se zguduie de noile cuvinte creatoare şi de zarurile zeilor -</p>
               <p rend="justify">O, cum puteam să nu tânjesc după eternitate şi după regele inelelor de nuntă – inelul reîntoarcerii?</p>
               <p rend="justify">Încă nicicând n-am întâlnit femeia de la care să fi dorit să am copii, decât femeia-aceasta, pe care o iubesc: căci ah! eu te iubesc, eternitate!</p>
               <p rend="justify">Căci ah! eu te iubesc, eternitate!</p>
               <p rend="justify">Dacă vreodată am sorbit cu poftă din ulciorul cu spumegânde-arome-amestecate, în care toate lucrurile sunt amestecate bine: dacă vreodată mâna mea tumat-a laolaltă departele şi-aproapele, şi spiritul şi focul, şi bucuria cu durerea, supremul bine cu supremul rău: dacă eu însumi sunt doar un grăunte al sării dizolvante care face ca toate lucrurile să fie bine-amesteca-te în ulciorul amestecului -</p>
               <p rend="justify">—  căci ne-ndoios există-o sare care uneşte binele şi răul; supremul rău, chiar el, e vrednic să fie-aromă licorii, s-o facă spumegând să se reverse -</p>
               <p rend="justify">O, cum puteam să nu tânjesc după eternitate şi după regele inelelor de nuntă – inelul reîntoarcerii?</p>
               <p rend="justify">Încă nidcând n-am întâlnit femeia de la care să fi dorit să am copii, decât femeia-aceasta, pe care o iubesc: căci ah! eu te iubesc, eternitate!</p>
               <p rend="justify">Căci ah! eu te iubesc, eternitate!</p>
               <p rend="justify">Dacă mi-e dragă marea şi tot ce-i este asemănător şi dacă-mi este şi mai dragă când mi se-mpotriveşte mânioasă: dacă se-agită-n mine plăcerea căutării, ce-mpinge către insule necunoscute corăbiile, dacă-n plăcerea mea e o plăcere de explorator: dacă vreodată am strigat în culmea bucuriei: „Uscatul a dispărut – acum m-am smuls din ultima verigă -</p>
               <p rend="justify">—  nemărginitul mugeşte-n jurul meu, timpul şl spaţiu-mi strălucesc în zare, curaj! curaj! bătrână inimă!” -</p>
               <p rend="justify">O! cum puteam să nu tânjesc după eternitate şi regele inelele” de nuntă – inelul reîntoarcerii?</p>
               <p rend="justify">Încă nidcând n-am întâlnit femeia de la care să fi dorit să am copil, decât femeia-aceasta, pe care o iubesc: căci ah! eu te iubesc, eternitate!</p>
               <p rend="justify">Căci ah! eu te iubesc, eternitate!</p>
               <p rend="justify">Dacă virtutea mea este virtute de dansator şi dacă deseori m-am avântat cu amândouă picioarele într-un extaz de aur şi smarald: şi dacă răutatea mea e-o răutate râzătoare, intimă povâmişurilor cu trandafiri şi gardurilor de magnolii.</p>
               <p rend="justify">—  căci tocmai râsul cuprinde-n el întreaga răutate, însă sfinţită şi absolvită prin propria sa beatitudine – şi dacă Alfa şi Omega mea înseamnă că trebuie ca tot ce-i greu să se transforme în uşor, şi orice corp în dansator, şi orice duh în pasăre: şi-ntr-adevăr, aceasta este Alfa şi Omega mealO, cum puteam să nu tânjesc după eternitate şi după regele inelelor de nuntă – inelul reîntoarcerii?</p>
               <p rend="justify">Încă nidcând. n-am întfinit femeia de la care să fi dorit să am copii, decât femeia-aceasta, pe care o iubesc: căci ah! eu te iubesc eternitate!</p>
               <p rend="justify">Căci ah! eu ie iubesc, eternitate!</p>
               <p rend="justify">Dacă vreodată am desfăşurat deasupră-mi cerul limpede şi-n propriu-mi cer cu propriile-mi aripi am zburat dacă am înotat jucându-mă-n profunde infinituri de lumină, iar libertatea mea a devenit o înţelepciune de pasăre -</p>
               <p rend="justify">—  dar iată cum vorbeşte libertatea mea de pasăre: „Priveşte, nu există nici un sus şi nici un jos! Aruncă-te-mprejur, 'nainte, înapoi, tu – preauşorule! Cântă! nu mai vorbi de-acum 'nainte!</p>
               <p rend="justify">—  n-au fost cuvintele făcute, toate, pentru cei grei? Iar pentru cei uşori, oare nu sunt toate cuvintele simple minciuni? Cântă! nu mai vorbi de-acum 'nainte!” -</p>
               <p rend="justify">O, cum puteam să nu tânjesc după eternitate şi după regele inelelor de nuntă – inelul reîntoarcerii?</p>
               <p rend="justify">Încă nicicând n-am întâlnit femeia de la care să fi dorit să am copii, decât femeia-aceasta, pe care o iubesc: căci ah! eu te iubesc, eternitate!</p>
               <p rend="justify">Căci ah! eu te iubesc, eternitate!</p>
               <p rend="justify">Partea a patra şi ultima.</p>
               <p rend="justify">Vai, unde-n lume se înfăptuiesc mai multe nerozii decât la cei miloşi? Şi ce stâr-neşte-n lume mai mult amar, ca neroziile celor miloşi?</p>
               <p rend="justify">Vai tuturora celor ce iubesc, care nu izbutesc să se ridice deasupra milei lor!</p>
               <p rend="justify">Aşa-mi grăia odată diavolul: „Şi Dumnezeu îşi are infernul său: este iubirea lui faţă de oameni.”</p>
               <p rend="justify">Şi nu demult l-am auzit spunând această vorbă: „Dumnezeu a murit; din mila lui faţă de oameni murit-a Dumnezeu.”</p>
               <p rend="justify">Zarathustra, Despre cei miloşi (p. 145)</p>
               <p rend="justify">Şi iar trecură lunile şi anii peste sufletul lui Zara-thustra, fără ca el să le dea vreo atenţie; dar părul lui încărunţise. Iar într-o zi, cum sta pe-o piatră-n faţa peşterii privind în linişte-mprejur – se desluşea de-parte-n zare marea, dincolo de nişte prăpăstii sinuoase – veniră animalele să-i dea târcoale-alene şi se-aşe-zară-n faţa lui până la urmă.</p>
               <p rend="justify">„O, Zarathustra”, i se adresară, „oare te uiţi în zare după fericirea ta?” – „Ce are-a face fericirea!” răspunse el, „de mult nu mă mai preocupă fericirea, doar opera mea mă interesează.” „O, Zarathustra”, reluară ele, „vorbeşti ca unul ce s-a săturat de prea mult bine. Sau nu te sczi tu într-o mare albastră de fericire?” – „Deşteptelor”, răspunse Zarathustra şi râse, „ce bine v-aţi ales parabola! Dar trebuie să ştiţi, de-asemenea, că fericirea mea e grea, şi nu ca valul care trece: ea mă apasă, nu vrea nimica de la mine – e ca o smoală care s-a topit” -</p>
               <p rend="justify">Atunci iar începură animalele să-i dea târcoale, alene, şi din nou se aşezară-n faţa lui. „O, Zarathustra”, ziseră, „iată de ce ţi-e chipul tot mai galben şi întunecat, deşi ţi-e părul alb şi seamănă cu inul! Ai grijă totuşi că te-ai aşezat în smoală!” – „Ce-mi tot vorbiţi voi, animalelor”, le zise Zarathustra râzând, „într-adevăr, hulesc dacă vorbesc de smoală. Ce mi s-a întâm-plat e ceea ce li se întâmplă fructelor care se coc. E-o miere, care-mi curge-n vine, care-mi îngroaşă sângele şi-mi face sufletul mai liniştit.„ – „Aşa o fi, o! Zarathu-stra„, râspunseră-animalele care se ghemuiră lingă el; „dar nu vrei să te catâri astăzi pe*o culme? Văzduhul e curat, şi lumea azi ţi se descoperă mai mult ca altădată.„ – „Da, animalelor„, răspunse el, „mi-aţi dat sfat bun şi chiar pe placul meu: vreau să mă sui acum pe-o culme-naltă! Băgaţi însă de seamă, să am la în-demină miere, faguri de miere galbeni, albi şi buni şi reci. Căci ştiţi, acolo sus aş vrea să fac ofranda mierii.” -</p>
               <p rend="justify">Dar când ajunse sus pe culme, el îşi trimise animalele însoţitoare îndărăt şi se găsi deodată singur – atunci el rise din toată inima, îşi aruncă privirea împrejur şi zise:</p>
               <p rend="justify">Vicleană vorbă-a fost din partea mea această vorbă despre jertfă şi ofranda mierii, insă într-adevăr o nebunie folositoare! Aici pe culme, vorbesc deja mai liber decât în faţa grotelor de pustnic şi-a animalelor din preajma lor.</p>
               <p rend="justify">Ce fel de jertfă? Eu risipesc ce mi s-a dat, cu mii de mâini deodată risipesc: cum mi-aş îngădui să spun că-aceasta este – jertfă!</p>
               <p rend="justify">Iar dacă am cerut un pic de miere, doar ca momeală am cerut-o, melasă şi răşină dulce, de care-şi ling cu poftă limba urşii şi nişte păsări stranii, rele şi ursuze:</p>
               <p rend="justify">—  momeala cea mai bună, de care au nevoie vânăto-rii şi pescarii. Căci dacă lumea-i ca un codru-ntunecat cu fiare şi o grădină de plăceri a vânătorilor, mie îmi pare mai mult şi mai asemenea unei bogate mări prăpăstioase.</p>
               <p rend="justify">—  o  mare doldora de peşti şi crabi multicolori, care chiar şi pe zei i-ar îndemna să se transforme în pescari şi-aruncători de plase: atâta de bogată-i lumea-n ciudăţenii, şi mari şi mici!</p>
               <p rend="justify">Şi mai cu seamă lumea omenească, oceanul omenesc – căci ca să-i prind pe ei mi-arunc eu undiţa de aur şi îi zic: deschide-te, prăpastie-omenească!</p>
               <p rend="justify">Deschide-te şi-azvârle-mi peştii şi crabii tăi strălucitori! Cu cea mai bună momeală-a mea vreau astăzi să-i momesc pe cei mai stranii peşti ai omenirii!</p>
               <p rend="justify">—  cu însăşi fericirea mea, pe care o arunc spre toate zările şi mările, în zori, la prânz şi până-n asfinţit, să văd cum sumedenie de peşti umani or s-o înhaţe fremătând;</p>
               <p rend="justify">—  până ce iată – se vor prinde-n cârligul meu ascuns şi ascuţit, şi-am să-o aduc, la înălţimea mea, o biată calicime de-adâncime1 pradă a celui mai răutăcios pescar de oameni;</p>
               <p rend="justify">Căci tocmai asta sunt prin fel şi fire, trăgând şi atrăgând, şi înhăţând şi ridicând, un trăgător, şi crescător, şi-educator, cel care nu-n zadar şi-a spus când-vă: „Devino deci ceea ce eşti!”</p>
               <p rend="justify">Aşa încât de-acuma să urce oamenii la mine; căci eu sunt încă-n aşteptarea ceasului care-mi va indica declinul; căci până atunci eu încă nu cobor, cum trebuie, printre oameni.</p>
               <p rend="justify">De-aceea aştept aici, viclean şi batjocorii or pe mun-ţii-nalţi, nici răbdător, dar nici nerăbdător, asemeni unui om ce s-ar fi dezvăţat chiar de răbdare – deoarece el nu mai „rabdă”.</p>
               <p rend="justify">De fapt destinul meu îmi lasă timp destul: oare m-o fi uitat? Sau stă la umbra vreunui pietroi şi prinde muşte?</p>
               <p rend="justify">Într-adevăr, îndatorat îi sunt destinului meu veşnic, că nu mă hărţuie şi nici nu mă grăbeşte, ci-mi lasă timp de glume şi de pozne: încât azi iată-mă suit aici pe muntele înalt pentru-a pescui.</p>
               <p rend="justify">1. Intraductibil jocul de cuvinte: Grundling (plevuşcă) – Abgrund (abis. adâncime). [N.t.)</p>
               <p rend="justify">A pescuit cândva vreun om în vârful unui munte-nalt vreun peşte?</p>
               <p rend="justify">Şi chiar dacă-i curată nebunie ceea ce vreau şi-ncerc eu aici sus, nu este oare mult mai bine decât să stau acolo jos îmbăţoşat de aşteptare, îngălbenind şl înverzind -</p>
               <p rend="justify">—  ca un fudul ce clocoteşte de mânia aşteptării, ca o furtună sfântă care urlă peste culmi, ca un nerăbdător răcnind în văi: „Hei, ascultaţi-mă, altfel vă bi-ciuiese cu vergile lui Dumnezeu!”</p>
               <p rend="justify">Nu pentru că m-ar supăra atare inşi cuprinşi de furie – ei sunt în stare cel mult să-mi stârnească râsul! Ei sunt siliţi să fie nerăbdători, aceste tobe ce fac zgomot mare, ei care vor să fie ascultaţi acum ori niciodată!</p>
               <p rend="justify">Eu însă şl destinul meu – noi nu ne adresăm zilei de azi, noi nu-i vorbim lui Niciodată: noi pentru a vorbi avem răbdare şi vreme din belşug. Căci clipa-aceea va veni oricum odată şi nu va trece fără-a se opri.</p>
               <p rend="justify">Dar cine-i cel ce trebuie să vină şi să nu treacă fără-a se opri? E marele nostru Hazard, marele şi îndepărtatul nostru imperiu omenesc, imperiul de-un mileniu al lui Zarathustra. -</p>
               <p rend="justify">Cât de departe e acest „îndepărtat”? Nu are nici o importanţă! El pentru-aceasta nu e cu nimic mai puţin sigur – iar eu stau drept, înfipt cu amândouă picioarele pe-această temelie.</p>
               <p rend="justify">—  pe-o temelie veşnică, pe aspra stâncărie-origi-nară, pe-acest mai aspru şi mai-nalt masiv de munţi originar, pe care toate vânturile vin ca pe o cumpănă de vreme, ca să se-ntrebe Unde? şi De unde? şi încotro?</p>
               <p rend="justify">Hal râzi aici, râzi răutate-a mea, tu – limpede şi sănătoasă! Din vârful munţilor aruncă-ţi în vale hohotele batjocurii scăpărătoare! Cu strălucirea ta momeşte către mine peştii-oameni cei mai mândri!</p>
               <p rend="justify">Iar ceea ce din toate mările îmi aparţine mie, tot ce-i al meu şi pentru mine-n orice lucru – aceasta pes-cuieşte-mi. aceasta să-mi aduci aici pe culme: e tot ce-aştept eu – cel mai plin de răutate dintre toţi pescarii.</p>
               <p rend="justify">Aruncă-te, aruncă-te tu, undiţă! Scufundă-te adine, momeală-a fericirii mele! Hai. picuraţi suava rouă tu. miere-a inimii! Muşcă tu, undiţă a mea. burta tuturor necazurilor negre!</p>
               <p rend="justify">Aruncă-te. aruncă-te tu, ochi al meu! O. câte mări se-ntind în jurul meu, cât viitor uman mijeşte-n zare! Iar peste mine – o! cită linişte trandafirie! Cită tăcere fără nici un nor!</p>
               <p rend="justify">În ziua următoare Zarathustra se aşeză din nou pe piatra sa în faţa peşterii. în timp ce animalele cutreierau în lumea largă, în căutare de hrană nouă, dar şi de miere: căci Zarathustra folosise ultimul fagure de miere, risipind-o. Dar cum stătea în felu-acesta, cu un toiag în mină, deserund conturul umbrei sale pe pă-mint, cuprins de gânduri. dar nu în legătură cu sine sau cu umbra sa, nici vorbă! – deodată se înspăimân-tă uitându-se-mprejur: căci lingă umbra sa văzu acum o altă umbră.</p>
               <p rend="justify">Şi cum privi în jurul său degrabă ridicmdu-se, văzu că stă alăturea de el profetul, acelaşi căruia ii dădu-se-odată să mănânce şi să bea la masa lui, heraldul marii oboseli, cel care predica: „Totu-i la fel. nimic nu merită-osteneala, lumea nu are sens. ştiinţa ne sugrumă.” însă figura i se schimbase între timp; iar Zarathustra. privindu-l drept în ochi, simţi că t se strânge inima, atât de rele presimţiri şi-atât de cenuşii sclipiri se perindau pe faţa lui.</p>
               <p rend="justify">Profetul, care înţelegea ce se petrece în sufletul lui Zarathustra, îşi trecu mina peste faţă parcă voind s-o şteargă; şi-acelaşi lucru îl făcu şi Zarathustra. Şi astfel, revenindu-şi amândoi, îşi deteră-n tăcere mina, ca semn că-ar vrea să facă iarăşi cunoştinţă.</p>
               <p rend="justify">„Bine-ai venit”. îi zise Zarathustra, „profet al marii oboseli, tu n-ai venit cândva degeaba la masa şi în adăpostul meu. Mănâncă şi bea din nou şi Iartă unui moşneag voios că ţi se-aşază alăturea la masă!” – „Moşneag voios?” îi răspunse profetul, clătinând din cap: „Oricine-ai fi sau poate-ai vrea să fii, o! Zarathustra, tu ai întârziat prea mult aici pe culme – nu pentru multă vreme luntrea ta mai stă uscată la adăpost!” – „Stau oare eu pe uscat la adăpost?” – surâse între-bându-l Zarathustra. – „Talazurile împrejurul muntelui tău tot suie şi iar suie”, zise profetul, „talazuri de mare suferinţă şi mizerie: care-ţi vor smulge luntrea în curând, trăgându-te cu ele.” – Păstrând tăcerea, Zarathustra se-arătă mirat. – „încă nu-auzi nimic?” urma profetul: „Nu-auzi un freamăt şi un murmur în adânc?” Fără să zică-o vorbă, Zarathustra asculta: şi auzi un strigăt lung, prelung, suind dintr-o prăpastie în alta, niciuna nevoind să şi-4 păstreze: atât de groaznic răsuna.</p>
               <p rend="justify">„Profet răutăcios”, răspunse-n fine Zarathustra, „acesta e un strigăt de suferinţă, strigăt scos de-un om, ce vine peste ape-ntunecate. însă ce-mi pasă mie de toată suferinţa omenească! Păcatul cel din urmă ce-mi este rezervat – oare ştii tu cum se numeşte?”</p>
               <p rend="justify">MiiăT răspunse-atunci profetul, ca din adâncul unei inimi ce se revărsa, nălţându-şi mtinile – „o! Zarathustra, am venit, să te atrag în ultimul păcat al tău!” -</p>
               <p rend="justify">Şi-abia grăi cuvintele acestea, că strigătul se auzi din nou, mai lung şi mai înspăimântat ca înainte, şi mai aproape. „Auzi tu, Zarathustra”, strigă profetul, „strigătu-acesta-i pentru tine, el îţi zice: o! vino, vino, vino, este timpul, în ftne timpul a venit!” –, Dar Zarathustra păstra tăcerea, tulburat şi zguduit; iar pân-la urmă întrebă, ca unul care-n sine însuşi şovăie: „Şi cine-i cel care mă strigă-acolo? 1* „Dar tu o ştii”, răspunse repede profetul, „de ce să te ascunzi? Omul superior e cel care te strigă!” „Omul superior?” strigă cuprins de spaimă Zarathustra: „Ce vrea? Şi ce doreşte el? Omul superior? Ce caută acela-aici?” – şi corpul lui se-acoperi deodată de sudoare.</p>
               <p rend="justify">Profetul însă nu răspunse neliniştii lui ZarathHStra, trăgând întruna cu urechea înspre străfunduri. însă cum multă vreme nu se mai auzi nimic, îşi răsuci privirea iar spre Zarathustra, privindu-l cum aşteaptă tremurând.</p>
               <p rend="justify">„O, Zarathustra”, rosti cu vocea întristată, „tu n-ai înfăţişarea unui om pe care fericirea l-ar fi făcut să-şi piardă capul: va trebui să dănţuieştl, dacă nu vrei să cazi de pe picioare!</p>
               <p rend="justify">Dar chiar de-ai vrea să ţopăi şi să dănţuieşti, nimeni; n-ar cuteza să-mi spună: „Uite, dansează cel din urmă 5 om voios din lume!”</p>
               <p rend="justify">Degeaba ar veni pe-această culme cineva să cau-te-un atare om aici: doar peşteri ar găsi el, şi prăpăstii, doar ascunzişuri pentru cei ce se ascund, dar nicidecum vreo mină-a fericirii, vreo grotă cu comori sau ză-¦ căminte noi dte fericire.</p>
               <p rend="justify">! O, fericirea! – cum ar putea să afle fericirea la oameni îngropaţi de vii şi-anahoreţi? Oare va trebui să caut ultima fericire în Insulele Fericite sau mai departe peste mări necunoscute?</p>
               <p rend="justify">Dar toate sunt egale, nimic nu merită-osteneala, zadarnica e orice căutare, iar Insulele Fericiţilor vai! nu există!” – în felu-acesta suspina profetul; dar ascultându-i ultimul suspin, deodată Zarathustra deveni din nou senin şi sigur pe sine, asemeni unui om ce Iese dintr-o ripă-adâncă la lumină. „Nu! Na! De trei ori nu!” strigă cu vocea lui puternică şi netezindu-şi barba – „aceasta ea o ştiu mai bine decât tine! Există Insulele Fericiţilor! De-aceasta să nu mai vorbeşti, tu – sac de ge-mete-al tristeţii!</p>
               <p rend="justify">Şi incetează-a mai boscorodi, tu – nor de ploaie în amiaza mare! Iată-mă stând aici, ud leoarcă de tristeţea ta, pătruns până la piele ca un dine!</p>
               <p rend="justify">Am să mă scutur şi-am să Jug departe de tine, ca să mă usuc din nou: de lucru-acesta să nu fii surprins! Par poate necurtenitor? Aici însă e curtea mea.</p>
               <p rend="justify">Cât despre acel om superior, ei bine: am să pornesc în căutarea lui prin codril-aceştia: de-atxAo a venit strigătul lui. Poate-l ameninţă vreo fiară sălbatică.</p>
               <p rend="justify">El este pe domeniul meu: de-aceea nu vreau să i se întâmple nici o nenorocire! Căci multe flare-ntr-adevăr se află împrejurul meu.”</p>
               <p rend="justify">Cu-aceste vorbe Zarathustra se întoarse să plece, însă profetul ii grăi: O, Zarathustra, mare ştrengar mai eşti!</p>
               <p rend="justify">Văd lămurittu vrei să scapi de mine! Eşti gata să te-nfunzi în codri în goană după fiarele sălbatice!</p>
               <p rend="justify">Însă la ce-o să-ţi folosească? Diseară-ai să mă vezi din nou; am să mă-aşez în propria ta peşteră, plin de răbdare şi greoi ca un buştean – şi-am să te-aştept!” „Aşa să fie!” zise Zarathustra întorcându-se. „Şi tot ce este-al meu în peşteră iţi aparţine, oaspete iubit!</p>
               <p rend="justify">Iar dacă-ai să găseşti un pic de miere, ei bine: linge-o, urs morocănos, şi îndulceşte-ţi sufletul! Aş vrea să fim diseară amândoi bine dispuşi şi bucuroşi, că ziua de-astăzi se sfârşeşte. Şi ai să dansezi tu însuţi la cântecele mele dansul ursului!</p>
               <p rend="justify">Nu-ţi vine-a crede? Clatini doar din cap? Curaj! Curaj! Bătrâne urs!</p>
               <p rend="justify">— Şi află – că eu însumi sunt profet.”</p>
               <p rend="justify">DE VORBĂ CU REGII.</p>
               <p rend="justify">Nici nu făcuse bine-o oră de drumeţie prin codrii şi prin munţii săi, că Zarathustra desluşi deodată un cortegiu straniu. Exact pe drumul pe care-avea de gând să coboare, veneau doi regi, purtând pe cap coroane şi îmbrăcaţi în purpură, ca doi flamingo în culori, care mânau în faţă un măgar împovărat. „Ce caută-n regatul meu aceşti doi regi?” îşi zise Zarathustra surprins în sinea sa, în timp ce se-ascundea după-un tufiş, însă când regii se apropiară, el zise, cu voce tare, vor-bindu-şi parcă numai lui: „Ciudat! Ciudat' Cum merg acestea împreună? Eu văd doi regi – şi numai un măgar!”</p>
               <p rend="justify">Atunci, oprindu-se îndată, cei doi regi se puseră pe ris, privind în jur, să vadă de-unde vine vocea, şi-apoi se-ntoarseră privindu-se unul pe altul. „Cam tot aşa gândeşte lumea şi pe la noi”, grăi regele cel din dreapta, „numai că nu-ndrăzneşte s-o şi spună.”</p>
               <p rend="justify">Dar regele din stingă ridică din umeri şi răspunse: „E vreun păstor de capre. Sau vreun anahoret care-a trăit prea multă vreme printre stânci şi prin păduri. Fără-ndoială lipsa societăţii strică cele mai bune maniere.” „Bunele maniere?” îi ripostă amar şi îmbufnat celălalt rege: „De cine oare am fugit? Au nu de „bunele maniere„? Au nu de „buna societate”?</p>
               <p rend="justify">Mai bună e într-adevăr viaţa cu-anahoreţi şi cu păstori de capre decât cu gloata noastră fandosită, falsă şi sulemenită – deşi îşi spune „buna societate”.</p>
               <p rend="justify">—  deşi îşi zice „nobilime”. Căci totul e acolo fals şi putred, şi-ntâi de toate sângele, graţie-atâtor boli cumplite şi-atâtor mai cumpliţi vindecători.</p>
               <p rend="justify">În vremurile-acestea cel mai bun şi mai iubit e pentru mine un ţăran voinic şi sănătos, şiret şi grosolan, şi încăpăţânat şi rezistent. Acesta-i astăzi soiul cel mai nobil.</p>
               <p rend="justify">Ţăranu-i astăzi lucrul cel mai bun, iar soiul ţărănesc ar trebui să fie stăpân pe toate! Trăim însă sub stăpânirea gloatei – nu mă mai las eu păcălit. Iar gloata-nseam-nă – amestecătură.</p>
               <p rend="justify">Gloată corcită: totul e amestecat în toate, sfinţi cu netrebnici, nobili tineri cu ovrei şi toate soiurile de pe arca lui Noe.</p>
               <p rend="justify">Ce bune maniere! La noi totul e fals şi putred. Nimica nu mai este venerat: tocmai de-acestea am fugit. Sunt câini linguşitori şi insistenţi cei care spurcă frunzele de palmier.</p>
               <p rend="justify">Mă-apucă greaţa, că regii înşişi sunt făţarnici, noi – mascaţi şi împopoţonaţi în vechea pompă strămoşească gălbejită, medalii pentru cei mai timpi şi mai vicleni şi pentru cei ce vând şi cumpără puterea!</p>
               <p rend="justify">Nu suntem cei dintâi – dar trebuie să părem a Jv de-nşelăciunea-aceasta în sfârşit suntem sătui şi prea-scârbiţi.</p>
               <p rend="justify">Am vrut ca să scăpăm de cei mişei, de toţi acei scandalagii, muscoi albaştri cu condei, de izul greu negustoresc, de bâţâielile ambiţioase, de repiraţiile împuţite -: pfui! să trăieşti în mijlocul mişeilor.</p>
               <p rend="justify">—  pfui! să fii tu primul intre cei mişei! Ah, scârbă! Scârbă! Scârbă! La ce mai suntem buni noi, regii!” – „Te-apucă iarăşi boala ta”, îi zise regele din stingă, „te-apucă iarăşi scârbă, sărmane frate. Totuşi ştii – că cineva ne-ascultă.” îndată, Zarathustra, care fusese foarte-atent la convorbire, ieşi din dosul tufei, se îndreptă spre regi şi începu: „Cel ce vă-ascultă, cel ce vă-ascultă bucuros, o! regi, e Zarajthustra.</p>
               <p rend="justify">Sunt Zarathustra, cel ce-a zis cândva: „La ce bun regii!” Iertaţi-mă, m-am bucurat să vă aud zicând: „La ce bun regii!”</p>
               <p rend="justify">Aici însă-i domeniul meu şi stăpânirea mea: ce puteţi oare căuta-n domeniul meu? Dar poate că pe drum aţi şi găsit ceea ce caut eu: – omul superior.”</p>
               <p rend="justify">Când regii auziră-acestea, bătându-se cu pumnii-n piept, grăiră deodată amândoi: „Am fost recunoscuţi!”</p>
               <p rend="justify">Cu sabia acestor vorbe ai străpuns cel mai teribil întuneric al inimilor noastre. Tu ne-ai descoperit mâh-nirea, căci iată! noi ne-am pornit la drum întru găsirea omului superior -</p>
               <p rend="justify">—  omul care e mai presus de noi: deşi noi suntem regi. Acest măgar îi este destinat. Omul superior, fă-ră-ndoială, trebuie să fie cel mai-nalt stăpân de pe pă-mânt.</p>
               <p rend="justify">Nu e nefericire mai cumplită a sortii omeneşti decât atunci când puternicii pământului nu sunt şi primii dintre oameni. Atunci, vai! totul este fals şi strâmb şi monstruos.</p>
               <p rend="justify">Căci dacă ei sunt ultimii şi mai curând sunt vite decât oameni, atunci şi preţul gloatei se ridică, se ridică, iar până la sfârşit virtutea populară zice: „virtutea, iată-mă: sunt eu!” – „Ce-am auzit?” răspunse Zarathustra. „Ce înţelepţi sunt regii-aceştia! Sunt încântat, şi-ntr-adevăr mă-apucă pofta să fac un cântec pe motivu-acesta:</p>
               <p rend="justify">—  chiar dacă va să fie-un cântec ce nu va plăcea tuturor urechilor. Curaj! Curaj!</p>
               <p rend="justify">(Aici însă se întâmplă că măgarul însuşi luă cuvân-tul: cu voce limpede dar supărat grăi I-A). Cândva – în Anul Unu eu susţin – Zise Sibyla, beată fără vin: „Vai, toate-s strâmbe şi pe dos! Ruini! Ruini! Lumea-a căzut atât de jos! Roma-i o târfă-n lupanarul ei, Cezarul Romei e o vită, şi Domnul însuşi – un ovrei!”</p>
               <p rend="justify">Aceste versuri delectară mult pe regi; dar regele din dreapta zise: „O! Zarathustra, bine-am făcut, pornind în căutarea ta!</p>
               <p rend="justify">Duşmanii tăi ne arăteau figura ta-n oglinda lor: schimonoselile făceau din tine un diavol batjocoritor, încât ni s-a făcut de tine teamă.</p>
               <p rend="justify">Dar ce-are-a face! Preceptele ce le-ai rostit ne-au mers la inimă-ascultându-le. încât ne-am zis până la urmă: dar ce importanţă are cum arată!</p>
               <p rend="justify">Trebuie să-l auzim chiar noi, pe cel ce-nvaţă: „Pacea, iubiţi-o ca pe-un mijloc pentru noi războaie, şi pacea scurtă mai curând decât cea lungă!”</p>
               <p rend="justify">Nimeni n-a spus vreodată cuvinte-atât de combative: „Ce este bine? E bine să fii curajos. Războiul drept e cel care sfinţeşte orice cauză.”</p>
               <p rend="justify">O, Zarathustra, sângele părinţilor a tresărit în carnea noastră ascultând aceste vorbe: aşa vorbeşte primăvara butoaielor cu vin bătrân.</p>
               <p rend="justify">Când săbiile li se-ncrucişau ca nişte şerpi pătaţi cu roşu, atunci străbunii noştri socoteau că viaţa-i bună; soarele păcii li se părea călduţ şi moale, de-o pace lungă le era ruşine.</p>
               <p rend="justify">Cum suspinau părinţii noştri, văzându-şi săbiile zvântându-se strălucitoare şi curate pe perete! Cum mai tânjeau după război! într-adevăr, o sabie vrea să bea sânge şi scapără de pofte agresive.” – în timp ce regii vorbeau şi trăncăneau în felu-acesta cu-nsufleţire despre fericirea străbunilor, lui Zarathustra îi veni un pic de chef să rida de însufleţirea lor: căci era evident că ei erau regi foarte paşnici, aşa cum îi stăteau-nainte cu feţele lor fine şi bătrâne. însă se stăpâni. „Ei bine!” zise el, „acesta este drumul, acolo-i peştera lui Zarathustra; iar ziua-aceasta va avea o seară lungă! însă acum un strigăt de durere mă face să vă părăsesc.</p>
               <p rend="justify">Ar fi o mare cinste pentru grota mea să intre regi într-însa şi să-aştepte: dar fără îndoială va trebui să aşteptaţi mult timp!</p>
               <p rend="justify">Şi totuşi! Ce-are-a face! Unde înveţi să aştepţi mai; bine azi decât la curţi? De altfel, toată virtutea regilor, singura ce le-a mai rămas – nu se numeşte azi a-şti-să-aştepţi?'</p>
               <p rend="justify">LIPITOAREA.</p>
               <p rend="justify">Şi Zarathustra merse gânditor tot mai departe şi tot mai adânc, prin codri, ocolind terenurile mlăştinoase; dar cum i se întâmplă orişicui, cu gândul dus la lucruri grave, calcă un om. Şi iată că deodată îi fură arunca-te-n faţă un strigăt de durere, două blesteme şi vreo douăzeci de-njurături: încât în spaima lui el înălţă toiagul lovind pe cel pe care îl călcase. îndată însă îşi veni în fire; şi râse-n sine de prostia pe care tocmai o făcuse.</p>
               <p rend="justify">„Iertare”, zise el drumeţului, care se ridica acum furios de jos, „iertare; şi-nainte de toate-ascultă o parabolă.</p>
               <p rend="justify">Aşa cum unui călător, cu gândurile rătăcind departe, i se întâmplă din greşeală, pe-o stradă singuratică, să calce-un câine adormit la soare;</p>
               <p rend="justify">—  aşa cum amândoi se sperie şi se reped unul la altul, asemenea unor duşmani de moarte, ambii cuprinşi de-o spaimă ca de moarte: aşa ni s-a-ntâmplat şi nouă.</p>
               <p rend="justify">Şi totuşi! Totuşi – o nimica le-a lipsit, ca să se-mbrăţişeze amândoi, câinele-acela şi drumeţul singuratic! Doar erau ambii – singuratici!” „Oricine-ai fi”, îi zise încă supărat omul cu care se-ntâlnise, „parabola ta mă loveşte-ntocmai ca şi piciorul tău!” „Uită-te bine, oare sunt eu câine?” şi omul ce stătea pe loc se ridică, scoţându-şi braţul gol din mlaştină. Căci fusese-ntr-adevăr întins de-a lungul pe pământ, ascuns şi imposibil de zărit, ca unul care-ar fi vânat ceva din apă.</p>
               <p rend="justify">„Dar ce faci oare!” zise Zarathustra îngrozit, căci observă că braţul gol îi şiroia de sânge – „Ce ţi s-a întâmplat? Nenorocitule, ce fiară cruntă te-a muşcat?”</p>
               <p rend="justify">Dar omu-nsângerat, cuprins încă de furie, rânji. „Ce-ţi pasă ţie!” zise el şi o porni mai departe. „Aici eu sunt acasă pe domeniul meu. Poţi să mă-ntrebi cât vrei: nu-i voi răspunde unui bădăran.” „Greşeşti”, îi zise Zarathustra plin de milă şi nelă-sându-l să pornească: „aici nu eşti la tine-acasă, ci pe domeniul meu, unde nu-ngădui nimănuia vreun necaz.</p>
               <p rend="justify">Numeşte-mă, din partea mea, cum vrei, eu sunt, aşa cum trebuie să fiu. Eu mă numesc pe mine Zarathustra.</p>
               <p rend="justify">Curaj! Acesta-i drumul spre peştera lui Zarathustra: nu e departe – nu vrei să-ţi vindeci rănile la mine?</p>
               <p rend="justify">Ţi-a mers cam rău în viaţă, nenorocitule: întâi te muşcă-o fiară şi-apoi – te calcă-un om!” -</p>
               <p rend="justify">Dar auzind de numele lui Zarathustra, drumeţul se schimbă de-ndată. „Ia uită-te, ce mi se-ntâmplă!” strigă, „mai este oare cineva, de care-mi pasă pe lumea-aceasta, decât de omu-acesta, Zarathustra, şi de-ani-malu-acesta, care trăieşte sugând sânge, lipitoarea?</p>
               <p rend="justify">Din cauza acestei lipitori zăceam aici pe malul mlaş-tinei ca un pescar, şi braţul meu întins purta deja vreo zece muşcături, când un zgripţor şi mai frumos veni să-mi soarbă sângele, chiar Zarathustra!</p>
               <p rend="justify">Ce fericire! Ce minune! Mărire zilei ce mă-aduse aici pe marginea acestei mlaştini! Şi lăudată fie cea mai bună şi cea mai vie dintre toate ventuzele, în viaţă astăzi, şi lăudată fie cea mai mare lipitoare-a conştiinţei – Zarathustra!” -</p>
               <p rend="justify">Aşa grăit-a omul; iar Zarathustra s-a bucurat de aceste vorbe, ca şi de felul lui ales, respectuos. „Cine eşti tu?” l-a întrebat, şi i-a întins o mână. „Multe rămân de lămurit şi precizat între noi doi: dar iată – mi se pare că deja ziua se-nalţă limpede şi pură.” „Sunt spiritul cel scrupulos”, răspunse omul întrebat, „şi-n ce priveşte sfera spiritului n-ai să găseşti uşor un altul mai riguros, sever şi aspru ca mine, excepţie făcând doar cel ce m-a-nvăţat, adică Zarathustra însuşi.</p>
               <p rend="justify">Mai bine să nu ştii nimic decât să ştii ceva pe jumătate! Mai bine un nebun de capul său decât un înţelept pe gustul altora! Eu unul – merg la temeiul lucrurilor:</p>
               <p rend="justify">—  ce-mi pasă, că e mare sau că-i mic? Că se numeşte mlaştină sau cer? Unul cât mâna îmi ajunge: să fie însă un temei şi-o bază veritabilă!</p>
               <p rend="justify">—  temei nu mai mare ca o palmă: dar îndeajuns spre-a te fixa pe el. în ce priveşte-o conştiinţă ştiinţifică, mărunt sau mare nu există.”</p>
               <p rend="justify">Atunci poate că eşti cunoscător în lipitori?„ îi zise Zarathustra; şi cauţi chiar temeiul ultim al lipitorii, scrupulosule?” „O, Zarathustra”, îi răspunse omul, „ar fi ceva cu totul monstruos să-mi permit asemenea-ndrăzneală!</p>
               <p rend="justify">În ce anume sunt maestru şi cunoscător e creierul de lipitoare: – acesta-i universul meu!</p>
               <p rend="justify">Şi ah! ce univers! Iertare însă, dacă las mândria mea să ia cuvântul, dar în domeniu-acesta sunt neîntrecut. De-aceea pot să zic: „aici mă simt acasă la mine”.</p>
               <p rend="justify">De multă vreme consacratu-m-am acestui singur lucru, creierul de lipitoare, tocmai ca să nu-mi scape această realitate-atât de lunecoasă! Acesta e domeniul meu!</p>
               <p rend="justify">De-aceea-am renunţat la tot ce este altceva, de-ace-ea toate celelalte-mi sunt egale; şi chiar alături de ştiinţa mea s-a instalat şi neagra-mi neştiinţă.</p>
               <p rend="justify">Vezi, conştiinţa spiritului îmi cere-atât: să ştiu una şi bună, şi nimica altceva: mi-e scârbă de toate jumătăţile de spirit, de nebuloşi, de vagi, de exaltaţi.</p>
               <p rend="justify">Acolo unde încetează onestitatea mea, eu devin orb, şi orb vreau să rămân. însă acolo unde vreau să ştiu, eu vreau atât: să fiu onest, adică aspru, riguros, sever, barbar şi fără milă.</p>
               <p rend="justify">Ceea ce tu ai declarat cândva, o! Zarathustra: „Spiritul este viaţa ce taie chiar în carnea vieţii” – iată ce m-a condus şi m-a atras spre-nvăţătura ta. Şi-ntr-a-devăr, cu propriul meu sânge îmi sporesc propria ştiinţă!” „Aşa cum dovedeşte evidenţa”, îi zise Zarathustra; căci iată – sângele încă mai curgea din braţul gol al celui scrupulos. într-adevăr vreo zece lipitori muşcau din el.</p>
               <p rend="justify">„O, tu – ciudată fiinţă, multe-mi arată-această evidenţă, adică chiar tu însuţi! Şi poate nu se cade să-ţi împui urechile cu-aceste lucruri.</p>
               <p rend="justify">Dar fie! Aici ne despărţim! Dar mi-ar plăcea să te revăd. Drumul acesta duce în sus spre peştera lui Zarathustra: la noapte fii binevenit în grota mea!</p>
               <p rend="justify">Aş vrea să-ndrept şi răul ce i l-am făcut corpului tău, când te-am călcat: mă tot gândesc la lucru-acesta. Acum însă un strigăt de durere mă face să te las aici în mare grabă.”</p>
               <p rend="justify">VRĂJITORUL.</p>
               <p rend="justify">Când tocmai ocolea o stâncă, Zarathustra zări nu prea departe, pe-acelaşi drum mai jos, un om care ca un smintit îşi agita picioarele şi care se trânti pe jos până la urmă. „Stai! – îşi zise-n sine Zarathustra – acela trebuie să fie omul superior, el a scos strigătul de suferinţă-ngrozitor, aş vrea să văd dacă-i pot fi de ajutor.” Dar alergând la locul unde omul zăcea pe jos, văzu un om bătrân ce tremura cu ochii holbaţi şi oricât obosi-ncercând să-l pună pe picioare Zarathustra, fu în zadar. Nenorocitul nu părea măcar să vadă că cineva se află lângă el: el se uita mai mult în jur, făcând doar gesturi înduioşătoare, ca unul părăsit cu totul de lume şi însingurat. Până la urmă, după multe tremu-rături, scuturături şi zvârcoliri, porni în felu-acesta să se tânguie:</p>
               <p rend="justify">Cine mă va-ncălzi şi cine mă va mai iubi? Vreau mâini fierbinţi! Vreau să-mi daţi jarul inimii! Trântit pe jos şi tremurând, Ca muribundul, căruia i se încălzesc picioarele – Vai! clănţănind de neştiute febre, Şi tremurând în geruri tari şi ascuţite, Vânat de tine o! Gândire! Inexprimabilă! Ascunsă! Cruntă! Diană-tu, pitită după nori! Străfulgerat de tine-n iarbă, Ochi batjocoritor, ce m-aţinteşti din întuneric:</p>
               <p rend="justify">—  aşa zac, încolăcit, zdrobit şi torturat De toate chinurile veşnice, Lovit de tine, vânător cumplit, Tu – Dumnezeule necunoscut!</p>
               <p rend="justify">Ţinteşte bine! (;</p>
               <p rend="justify">Trage înc-o dată!</p>
               <p rend="justify">Împunge-mi şi străpunge-mi inima!</p>
               <p rend="justify">O, ce tortură e aceasta cu vârfuri boante de săgeţi?</p>
               <p rend="justify">De ce mă aţinteşti din nou, tu, Cel niciodată sătul de chinul omului, Cu ochii tăi scăpărători de zeu pervers?</p>
               <p rend="justify">O, tu – nu vrei să mă omori, Doar să mă chinui, să mă chinui?</p>
               <p rend="justify">La ce bun – să mă chinui pe mine.</p>
               <p rend="justify">Tu, zeu pervers, necunoscut? -</p>
               <p rend="justify">Haha! Te furişezi la adăpostul miezului de noapte.</p>
               <p rend="justify">Ce vrei cu mine? Vorbeşte!</p>
               <p rend="justify">Mă zădăreşti şi mă striveşti -</p>
               <p rend="justify">O! prea de tot aproape!</p>
               <p rend="justify">Dispari! Dispari!</p>
               <p rend="justify">Tu vrei să afli cum respir, îmi pui urechea ta pe inimă, Gelosule -</p>
               <p rend="justify">Gelos – de ce?</p>
               <p rend="justify">Dispari! Dispari! La ce bun – scara-aceasta?</p>
               <p rend="justify">Tu vrei să mă pătrunzi lăuntric în inimă, Să te cobori, în cele mai intime gânduri să te cobori în mine?</p>
               <p rend="justify">Neruşinatule! Necunoscutule – tâlhar!</p>
               <p rend="justify">Ce vrei să-mi furi?</p>
               <p rend="justify">Ce vrei tu să surprinzi?</p>
               <p rend="justify">Ce vrei să-mi smulgi prin chin, Călăule!</p>
               <p rend="justify">Tu – Dumnezeu-călău!</p>
               <p rend="justify">Sau trebuie, asemeni unui câine, Să mă rostogolesc 'naintea ta?</p>
               <p rend="justify">Supus, răpit-din-sinea-mea, Vrei să mă gudur ţie – din iubire?</p>
               <p rend="justify">Zadarnic! împinge-mă cit vrei, Tu – spin năprasnic! Nu, Eu nu sunt câine – sunt doar vânatul tău, O, cel mai aprig dintre vânători!</p>
               <p rend="justify">Sunt cel mai mândru prizonier al tău, lllhar care te-ascunzi în nori!</p>
               <p rend="justify">Vorbeşte-odată!</p>
               <p rend="justify">Ce vrei, brigand de drumul mare, de la mine?</p>
               <p rend="justify">Tu-n-fulgere-ascuns! Necunoscutule! Vorbeşte, Ce vrei tu – Dumnezeule necunoscut? -</p>
               <p rend="justify">Răscumpărare? Cum!</p>
               <p rend="justify">De ce răscumpărare?</p>
               <p rend="justify">Orgoliul meu îţi zice: cere mult!</p>
               <p rend="justify">Vorbeşte scurt – îţi zice tot orgoliul meu!</p>
               <p rend="justify">Haha!</p>
               <p rend="justify">Pe mine?</p>
               <p rend="justify">— Mă vrei pe mine?</p>
               <p rend="justify">Pe mine-ntreg?</p>
               <p rend="justify">Haha!</p>
               <p rend="justify">Iar tu mă torturezi, nebun ce eşti, îmi torturezi mândria?</p>
               <p rend="justify">Iubire dă-mi – cine mă va-ncălzi?</p>
               <p rend="justify">Şi cine mă va mai iubi? – dă-mi mâini fierbinţi, Dă-mi jarul inimii, Dă-mi mie, celui singuratic, Pe care gheaţa, gheaţa înşeptită.</p>
               <p rend="justify">Vai! l-a făcut să fie dornic de duşmani, Să lâncezească, da, după duşmani, Dă-mt şi redă-mi, Duşman al meu cumplit, Da – dă-mi-te – pe tine! -</p>
               <p rend="justify">Sa dus!</p>
               <p rend="justify">Dispare chiar şi el, Ultimul meu tovarăş, singurul, Marele meu duşman, Necunoscutul meu, O, zeul meu călău! -</p>
               <p rend="justify">—  Nu! Vino îndărăt cu toate chinurile tale!</p>
               <p rend="justify">Spre cel din urmă dintre-nsinguraţi</p>
               <p rend="justify">Revino!</p>
               <p rend="justify">Vai! toate râurile lacrimilor mele</p>
               <p rend="justify">Spre tine curg!</p>
               <p rend="justify">Şi ultima mea flacără a inimii Spre tine arde? O, vino îndărăt, Tu – Dumnezeule necunoscut? Tu – chin al meu!</p>
               <p rend="justify">Supremă – fericire!</p>
               <p rend="justify">Aici însă Zarathustra nu mai putu să se stăpî-nească, ridică toiagul şi-l lovi cu toată puterea pe cel care se tânguia.</p>
               <p rend="justify">„Opreşte!” se răsti la el, cu un hohot mânios de ris, „opreşte-te, comediantule! Tu – calpuzanule! Tu – mincinos fără pereche! Te recunosc prea bine!</p>
               <p rend="justify">Da, îţi voi încălzi picioarele eu, vrăjitorul diabolic, căci mă pricep să-i fac pe cei ca tine – să transpire!” „Opreşte-te”, strigă moşneagul, sărind degrabă în picioare, „stai – nu mă mai lovi, o! Zarathustra! N-a fost din partea mea decât un joc!</p>
               <p rend="justify">El aparţine artei mele. Am vrut doar să te pun la încercare pe tine însuţi, dându-ţi proba-aceasta! Şi, ce e drept, m-ai demascat perfect!</p>
               <p rend="justify">Însă şi tu mi-ai dat o mică probă: eşti tare aspru, înţeleptule! Aspru loveşti cu „adevărurile” tale, Zarathustra, ciomagul tău a smuls din mine – chiar adevăru acesta!” „Să nu mă linguşeşti”, răspunse Zarathustra încă destul de mânios şi sumbru, „comediant fără pereche! Eşti fals – de ce vorbeşti despre-adevăr!</p>
               <p rend="justify">Tu, rege al păunilor, tu – mare a deşertăciunii, ce farsă ai jucat în faţa mea, tu – josnic vrăjitor, drept cine trebuia eu să te iau, sub forma-n care mi te văicăreai!” „Drept penitent al spiritului”, îi mărturisi bătrânul, „pe-acefci îl jucam: tu însuţi doar ai inventat acest cu-vânt -</p>
               <p rend="justify">—  jucam doar pe poetul şi vrăjitorul, pe cei în stare; pă-şi întoarcă-mpotriva lor chiar spiritul, cei schimbători, cei care-ngheaţă la propria răutate a ştiinţei şi</p>
               <p rend="justify">: conştiinţei lor.</p>
               <p rend="justify">Şi recunoaşte: ţi-a trebuit mult timp o! Zarathustra, ca să-mi observi talentul şi minciuna! Ai chiar crezut în suferinţa mea, când mi-ai ţinut cu mâinile-amândouă Capul -</p>
               <p rend="justify">—  te-am auzit cum te jeleai „O! prea puţin a fost iubit, o! prea puţin a fost iubit!” M-am bucurat cu ră-utate-n sinea mea, că-am fost în stare să te-nşel atâta timp.” „Tu ai putut să-nşeli pe alţii mai rafinaţi ca mine”, zise Zarathustra. „Eu nu prea stau cu ochii-n patru la cei ce-nşală, eu trebuie să n-am prudenţă: aceasta-i soarta mea.</p>
               <p rend="justify">Tu însă – tu trebuie să-nşeli: doar te cunosc prea bine! Tu trebuie să fii duplicitar! Chiar ceea ce mi-ai arătat nu-mi pare nici destul de fals şi nici destul de-adevărat!</p>
               <p rend="justify">Tu, josnic calpuzan, cum ai putea să fii altfel? Ai fi în stare să-ţi sulemeneşti chiar boala, dacă te-ai prezenta în pielea goală la vreun medic.</p>
               <p rend="justify">Sub ochii mei tu ţi-ai sulemenit minciuna, zicân-du-mi: „N-a fost din partea mea decât un joc!” Era în jocul tău şi cava serios, şi într-un fel tu eşti un Penitent al Spiritului!</p>
               <p rend="justify">Citesc perfect în tine: oricât i-ai amăgi pe toţi, pe tine nu eşti în stare să te-nşeli, nici să te păcăleşti – tu însuţi eşti numai un dezamăgit!</p>
               <p rend="justify">Tu recoltezi dezgustul, ca singurul tău adevăr. Nici un cuvânt din tine nu e autentic, ci numai gura ta: dezgustul, adică, e lipit de gura ta.” – „Dar cine eşti tu oare!” strigă bătrânul vrăjitor cu voce puternică, „Cine-şi permite să-mi vorbească astfel mie, celui mai mare dintre cei în viaţă?” – şi-un fulger verde ţâşni din ochii lui spre Zarathustra. însă îndată după-aceea se schimbă şi zise trist: „O, Zarathustra, sunt sleit de toate, mi-e scârbă chiar de arta mea, nu sunt destul de mare, de ce m-aş mai ascunde? însă – şi tu o ştii prea bine – caut mărirea!</p>
               <p rend="justify">Am vrut să reprezint un mare om şi izbutit-am să-i conving pe mulţi: însă minciuna-aceasta îmi întrece puterile: o să mă frângă.</p>
               <p rend="justify">O, Zarathustra, în mine totul e minciună; dar că sunt frânt – acesta e un adevăr!” – „Aceasta-ţi face cinste”, îi zise Zarathustra aspru, privind în altă parte, „aceasta-ţi face cinste, că jindu-ieşti după mărire, însă te şi trădează. Nu eşti un mare om.</p>
               <p rend="justify">Tu, josnic vrăjitor bătrân, tot ce-i mai bun şi mai cinstit în tine şi ceea ce cinstesc la tine e faptul că ai obosit de tine însuţi recunoscând: „nu sunt un mare om”.</p>
               <p rend="justify">De-aceea te cinstesc ca pe un Penitent al Spiritului. Chiar dacă-a fost numai cât ţine-o clipă şi-o clipire, în clipa-aceea tu ai fost – adevărat.</p>
               <p rend="justify">Dar spune-mi, ce cauţi aici, pe stâncile şi-n luminişurile mele? Iar când zăceai pe jos în drumul meu, la care probă-ai vrut să mă supui? – ce încercare pregătiseşi pentru mine şi ochii săi au scânteiat. Bă-trinul vrăjitor tăcu o clipă, apoi răspunse: „Să te încerc! Am vrut numai – să caut.</p>
               <p rend="justify">O, Zarathustra, căutam un om adevărat, om drept, om simplu, fără echivoc: un om onest în toate, o amforă de-nţelepciune, un înger al cunoaşterii, un mare om!</p>
               <p rend="justify">Oare nu ştii, o! Zarathustra, pe cine caut eu? Pe Zarathustra”.</p>
               <p rend="justify">Aici o lungă tăcere se-aşternis-ntre ei: dar Zarathustra, scufundându-se adine în j/ine, închise ochii. Apoi, când se întoarse spre cel cu care convorbea, luându-i mâna, zise, cu politeţe multă şi cu viclenie: „Ei bine! Drumul acela duce-n sus, spre peştera lui Zarathustra. Acolo trebuie să cauţi, ca să găseşti.</p>
               <p rend="justify">Întreabă-mi animalele, ca să-ţi dea sfat, vulturul meu şi şarpele: or să te-ajute-n căutarea ta. Dar grota mea e mare.</p>
               <p rend="justify">Cât despre mine – eu n-am văzut nicicând un mare om. Ceea ce este mare apare azi în ochii celor mai subtili ca grosolan. Este domeniul gloatei.</p>
               <p rend="justify">Da, mulţi am întâlnit, care se tot lăţeau şi se umflau, în timp ce gloatele strigau: „Uitaţi-vă, ce mare om!” însă la ce sunt bune foalele? La urma urmei, ca să facă vânt.</p>
               <p rend="justify">Până la urmă, broasca, umflându-se prea tare, a plesnit: a izbutit numai să facă vânt. Să-mpungi pe unul îngâmfat în burtă găsesc că e o glumă foarte bună. Băgaţi la cap, băieţi!</p>
               <p rend="justify">Prezentul este al mulţimii: cine-ar putea să ştie ce este mare sau ce este mic! Care e fericitul pornit să caute mărirea! Doar un nebun: nebunului îi reuşeşte.</p>
               <p rend="justify">Pornişi să cauţi oameni mari, nebun ciudat ce eşti? Dar cine te-a-nvăţat aceasta? E oare vremea potrivită? Tu, căutătorule viclean, de ce mă pui tu la-ncercare?” – ' Aşa grăit-a Zarathustra, cu inima-mpăcată, urmân-du-şi drumul mai departe, surâzând.</p>
               <p rend="justify">ÎN RETRAGERE.</p>
               <p rend="justify">Nu multă vreme după ce se despărţi de vrăjitor, iată că Zarathustra văzu din nou un om pe calea pe care-o apucase – un om în negru, lung, cu faţa palidă şi descărnată, care îl impresiona puternic. „Vai!” zise el în sinea sa, „iată mâhnirea-mbrobodită-mi stă în drum; îmi pare-a fi ceva de soiul preoţilor: ce caută-aceştia pe domeniul meu?</p>
               <p rend="justify">Cum! Abia m-am descotorosit de vrăjitoru-acesta, şi trebuie să-mi iasă în cale altul -</p>
               <p rend="justify">—  vreun magician specialist în impozarea mâinilor, învestmântat în negru vreun făcător de minuni prin graţia lui Dumnezeu, vreun uns cu miruri detractor al lumii, pe care l-ar lua mai bine dracul!</p>
               <p rend="justify">Dar dracul nu se află niciodată la locul unde-ar trebui să fie: el vine-ntotdeauna prea târziu, piticu-acesta blestemat, picior-de-capră!”</p>
               <p rend="justify">Tot blestemând în felu-acesta, Zarathustra, nerăbdător, avea de gând să treacă mai departe pe lângă omu-n negru, fără a-i arunca nici o privire; dar iată că se în-tâmplă cu totul altfel. Căci în aceeaşi clipă, omul cel aşezat îl şi zări; şi-asemeni unuia care ar întâlni pe neaşteptate un noroc neprevăzut, se ridică de jos şi se-ndreptă spre Zarathustra.</p>
               <p rend="justify">„Oricine-ai fi tu, călătorule”, îi zise, „ajută unui om care s-a rătăcit, unui bătrân, pe care-l paşte un necaz.</p>
               <p rend="justify">Lumea aceasta mi-e străină şi departe, ba chiar am auzit cum urlă fiarele sălbatice; iar cel care ar fi putut să-mi dea un adăpost – acela nu mai este.</p>
               <p rend="justify">Mă aflu în căutarea celui din urmă om pios, a unui sfânt anahoret, care însingurat în codrii săi încă n-a auzit ceea ce toată lumea ştie astăzi.” „Ce ştie astăzi toată lumea?” îi puse întrebarea Zarathustra. „Ceva, cum ar fi că bătrânul Dumnezeu nu mai trăieşte, acela-n care toată lumea credea odinioară?” „Tu însuţi zis-ai”, îi răspunse bătrânul om mâhnit. „Iar eu, eu i-am fost servitor acestui Dumnezeu bătrân, până în ultima sa oră.</p>
               <p rend="justify">Acum sunt însă în retragere, fără stăpân; şi totuşi nu sunt liber, n-am nici un ceas de fericire decât când mă scufund în amintiri.</p>
               <p rend="justify">De-aceea am urcat aici în munţii-aceştia, spre-a celebra din nou o sărbătoare, cum i se cade unui papă bătrân şi slugă a bisericii; căci trebuie să ştii: sunt cel din urmă papă! – o sărbătoare plină de amintiri evlavioase şi liturghii divine.</p>
               <p rend="justify">Dar iată acum şi el e mort, omul pios, omul cel sfânt din codri, cel care-l lăuda pe Domnul său neîncetat cu cântecul şi mormăitul lui.</p>
               <p rend="justify">Nu, nici pe-acela nu l-am mai găsit, când am ajuns la adăpostul lui, numai doi lupi erau acolo, care urlau la moartea lui – căci toate fiarele-l iubeau. Şi-atunci eu am luat-o la fugă.</p>
               <p rend="justify">Să fi venit oare degeaba în codrii şi în munţii-aceştia? Atunci am hotărât în sinea mea să plec în căutarea altui om, a celui mai evlavios dintre toţi oamenii care nu cred în Dumnezeu – în căutarea lui Zarathustra!”</p>
               <p rend="justify">Aşa grăi moşneagul şi-l privi cu ochi pătrunzători pe cel care stătea în faţa sa; dar Zarathustra luă mâna acestui papă venerabil uitându-se la ea-ndelung cu admiraţie.</p>
               <p rend="justify">„Priveşte, preaonorabile părinte”, zise el apoi, „ce mână fină şi frumoasă! E mina unuia care-a-mpărţit doar binecuvântări. Dar iată că acum o strâng puternic eu, Zarathustra, cel pe care-l cauţi.</p>
               <p rend="justify">Sunt Zarathustra, omul fără Dumnezeu, cel care zice: cine e mai-fară-Dumnezeu ca mine, ca să mă bucur de i învăţătura lui?” -</p>
               <p rend="justify">scormonind cu ochii până-n adânc gândirea şi ezitarea papei. Iar acesta, până la urmă, zise: „Cel care a iubit şi a avut mai mult – acela a şi pierdut mai mult:</p>
               <p rend="justify">—  uite, eu sunt acum fără-ndoială dintre noi doi cel-mai-lipsit-de-Dumnezeu. Dar cine ar putea să afle în aceasta bucurie?”- „Tu l-ai servit până în clipa cea din urmă”, îi zise Zarathustra gânditor, după-o tăcere-ndelungată. „Şi ştii cum a murit? E-adevărat, aşa precum se spune, că a murit de milă.</p>
               <p rend="justify">—  văzând, cum Omul atârna pe cruce; că na mai fost în stare să îndure ca dragostea lui pentru om să-i fie iad şi la sfârşit pierzanie?”</p>
               <p rend="justify">Bătrânul papă n-a răspuns nimic, ci şi-a întors privirea sfioasă într-o parte, plin de durere şi mâhnire.</p>
               <p rend="justify">„Lasă-l în pace”, zise Zarathustra după o lungă meditaţie, cu ochii ţintă ne-ncetat în ochii papei.</p>
               <p rend="justify">„Lasă-3 în pace, nu mai e. Chiar dacă-ţi face cinste că despre mortu-acesta vrei să spui doar bine, ştii totuşi, ca şi mine, cine-a fost; şi că mergea pe drumuri cam ciudate.” „Ca să vorbim între trei ochi”, zise bătrânul papă-nse-ninat (căci era orb de-un ochi), „în ce-l priveşte pe Dumnezeu, eu sunt mai lămurit ca însuşi Zarathustra – şi-aşa e drept.</p>
               <p rend="justify">Slujitu-l-am cu dragoste ani mulţi, voinţa mea urma voinţei hii. însă un servitor fidel cunoaşte totul, chiar lucrurile-acelea pe care stăpânul şi le-ascunde sieşi.</p>
               <p rend="justify">Era un Dumnezeu ascuns şi plin de taină. Şi-a procurat un fiu, nu în alt fel decât prin şiretlic. Pe pragul credinţei sale zace adulterul.</p>
               <p rend="justify">Cine-l cinsteşte ca pe-un Dumnezeu al dragostei nu preţuieşte prea mult dragostea. N-a vrut să fie acest Dumnezeu şi jude? însă îndrăgostitul iubeşte dincolo de plată şi răsplată.</p>
               <p rend="justify">Când era tânăr, venind din Orient, acest zeu era aspru şi răzbunător, iar pentru desfătarea celor iubiţi a construit infernul.</p>
               <p rend="justify">Până la urmă a devenit bătrân şi slab şi flasc şi prea milos, mai mult ca un bunic, nu ca un tată, mai asemănător unei bunici bătrâne şi şubrede.</p>
               <p rend="justify">Stătea acolo gălbejit în faţa focului, se văicărea că-l dor picioarele, sătul de lume, sătul de-orice voinţă, iar într-o zi sa sufocat de prea multă milostivire.” r „Bătrâne papă”, zise Zarathustra întrerupându-l, „oa-re-ai văzut chiar tu acestea, cu ochii tăi? Poate chiar aşa s-au petrecut, aşa – şi altfel. Când zeii mor, ei mor în fel şi chip.</p>
               <p rend="justify">Dar ce-are-a face! Aşa, ori altfel – astăzi nu mai e! îmi tulbura şi văzul, şi auzul. Mai rău, n-am ce să zic în contra lui.</p>
               <p rend="justify">Îmi plac privirea limpede şi vorba dreaptă. Dar el – ştii bine tu, bătrâne preot, căci ţine de felul tău, de felul preoţiei – el era echivoc.</p>
               <p rend="justify">Dar nu întotdeauna. Cum s-a mai supărat pe noi, pufnind pe nări de furie, că nu l-am înţeles cum trebuie! însă de ce nu ne vorbea mai lămurit?</p>
               <p rend="justify">Iar dacă ne-nşela urechea noastră, de ce ne-a dat ureche care să ne-nşele? Aveam urechi umplute cu nămol – ei bine! cine ni l-a pus acolo?</p>
               <p rend="justify">Prea multe a greşit olaru-acesta, lipsit de-nvăţătură! Dar să se răzbune pe blide, oale şi pe creaturi, deoa-rece-i păreau greşite – acesta este un păcat chiar împotriva bunului gust.</p>
               <p rend="justify">Există bunul gust chiar în cucernicie: acela a rostit până la urmă: „destul cu un atare Dumnezeu! Mai bine fără nici un Dumnezeu, mai bine să-ţi iei în propria ta mână destinul, mai bine – să fii nebun, mai bine să fii tu însuţi Dumnezeu!” „Ce-mi este dat să-aud!” zise bătrânul papă, ciulind urechile. „O, Zarathustra, tu eşti mult mai evlavios decât te crezi, cu-atare lipsă de credinţă! Un fel de Dumnezeu ascuns în tine te converteşte la necredinţă-n Dumnezeu.</p>
               <p rend="justify">Oare nu chiar evlavia ta te-mpiedică să crezi în Dumnezeu? Şi cinstea ta peste măsură, ce te conduce dincolo de bine şi de râu!</p>
               <p rend="justify">Priveşte, ce ţi-a mai rămas? Ai ochi, ai mâini, ai gură, ce ţi s-au dat spre-a binecuvânta dintru eternitate. Căci nu se binecuvântează doar cu mâna.</p>
               <p rend="justify">i  în preajma ta, oricât te-ai vrea de fără-Dumnezeu, adulmec un vag miros de tămâie şi nesfârşite binecu-vântări: mă simt de-aceea fericit, dar şi mâhnit.</p>
               <p rend="justify">Primeşte-mă ca oaspete, o! Zarathustra, doar pentru-o noapte! Acum niciunde-n lume nu mi-ar fi mai bine ca la tine!” – „Amin! Aşa să fie!” zise Zarathustra cu nespusă uimire. „Drumul acesta duce-n sus spre peştera lui Zarathustra.</p>
               <p rend="justify">De fapt, aş vrea să te conduc eu însumi, prea venerabile, căci oamenii cucernici îmi sunt dragi. însă un strigăt de durere mă face să te părăsesc acum.</p>
               <p rend="justify">Doresc ca pe domeniul meu să n-aibă nimenea vreo neplăcere; peştera mea e întru totul sigură. îmi place să-i ajut pe cei nenorociţi să se ridice şi să se ţină zdravăn pe picioare.</p>
               <p rend="justify">Dar cine ar putea să-ţi uşureze tristeţea pe care-o porţi pe umeri? Eu pentru-aceasta sunt prea slab. Desigur, am putea să aşteptăm mult timp, până ce cineva va izbuti să ţi-l învie pe Dumnezeu.</p>
               <p rend="justify">Căci Dumnezeu-acela bătrân nu mai există: e mort de-a binelea.” -</p>
               <p rend="justify">Şi Zarathustra o porni din nou prin munţi şi codri, şi ochii săi căutau şi iscodeau, dar nicăieri nu izbutea să-l vadă pe cel pe care ar fi dorit să-l vadă, nenorocitul ce scosese strigătul de suferinţă. însă în sinea lui se bucura mergând şi era mulţumit. „Atâtea lucruri bune”, zise el, „mi-a dăruit această zi, ca o răscumpărare că-a-nceput atât de prost! Şi ce ciudaţi tovarăşi de discuţie-am găsit!</p>
               <p rend="justify">Voi rumega-ndelung tot ce mi-au spus, cum rumegi bobul bun de grâu; cu dinţii trebuie să mi le fărâmiţez, să le râşnesc, până-mi vor curge ca un lapte-n suflet!” -</p>
               <p rend="justify">Cum însă drumul ocolea din nou o stâncă, peisajul dintr-o dată se schimbă, iar Zarathustra pătrunse pe un domeniu al morţii. Tancuri de stâncă negre, roşii, se ridicau aici spre cer: nici urmă de iarbă, arbori, ciripit de păsări. Era într-adevăr o vale pe care toate animalele o evitau, chiar fiarele de pradă; şi numai un fel de şerpi respingători, enormi şi verzi, veneau aici spre a muri de bătrâneţe. De-aceea pâstorii-i ziceau văii – Moartea şerpilor.</p>
               <p rend="justify">Însă pe Zarathustra îl năpădiră negre amintiri, deoarece i se părea că mai fusese-o dată-n valea-aceasta; şi-o mare greutate-l apăsa pe suflet, încât umbla încet, tot mai încet, şi pân-la urmă se opri. Iar când îşi înălţă privirea, văzu ceva care-i stătea în drum, de forma unui om, nu pe de-a-ntregul omenesc, ceva indescriptibil. Şi dintr-o dată i se făcu ruşine lui Zarathustra, ¦ că ochii lui puteau să vadă-aşa ceva; roşind până la rădăcina părului său alb, întoarse ochii şi făcu un pas ca să se depărteze de-acel loc groaznic. Atunci însă singurătatea moartă scoase glas: dinspre pământ izvorî un gâlgâit şi-un horcăit, aşa cum apa-n timpul nopţii tot gâlgâie şi horcăie-n burlane; şi în sfârşit o voce omenească se-auzi, rostind cuvinte omeneşti, vorbind aşa: „O, Zarathustra! Zarathustra! dezleagă-mi taina! Spune! Spune! Care e răzbunarea împotriva martorului?</p>
               <p rend="justify">Dă-te-ndărăt, aici e gheaţă lunecoasă! Ai grijă, ai grijă să nu-şi rupă mândria ta piciorul!</p>
               <p rend="justify">Tu, Zarathustra-nfumuratule, tu crezi că eşti un înţelept! Dezleagă-atunci enigma-aceasta, tu care spargi cele mai dure nuci! – cine sunt eu? Răspunde-mi deci: cine sunt eu?</p>
               <p rend="justify">Când auzi aceste vorbe Zarathustra, ce credeţi că se petrecu în adâncul sufletului său? Simţi cum îl cuprinde mila; şi brusc se prăbuşi ca un stejar, care s-a-mpotrivit la grele, repetate lovituri – greu, dintr-o dată, spre spaima celor ce voiau ca el să cadă. Dar se sculă îndată de la pământ, în timp ce ochii lui se înăspriră.</p>
               <p rend="justify">„Te recunosc prea bine”, grăi cu-o voce ca de bronz; „eşti ucigaşul lui Dumnezeul Fă-mi loc să trec.</p>
               <p rend="justify">Tu n-ai putut să mai suporţi să fii văzut de el – de cel ce te privea continuu, om mai respingător ca toţi! Da, tu te-ai răzbunat pe martorul acesta!”</p>
               <p rend="justify">Aşa grăit-a Zarathustra, vrând să treacă mai departe; dar cel cu-neputinţă-de-descris îl prinse de o pulpană a hainei şi începu din nou să gâlgâie, în timp ce-şi căuta cuvintele. „Rămâi!” îi zise în sfârşit.</p>
               <p rend="justify">„Rămâi! Nu te îndepărta! Eu am ghicit securea ce te-a doborât pe jos: O! Zarathustra, noroc că ai putut să te ridici!</p>
               <p rend="justify">Tu ai ghicit, eu ştiu prea bine, ce simte cel ce l-a ucis pe Dumnezeu. Rămâi! Aşază-te alăturea de mine, şi nu va fi degeaba.</p>
               <p rend="justify">Spre cine mergeam eu, dacă nu spre tine? Rămâi, aşază-te! Şi nu te mai uita aşa la mine! Respectă astfel – înfăţişarea mea respingătoare!</p>
               <p rend="justify">Ei toţi mă prigonesc: tu eşti acum ultimul meu refugiu. O, nu cu ura lor şi nici cu zbirii lor – aş râde de-o asemenea prigoană şi aş fi mulţumit şi mândru.</p>
               <p rend="justify">Urmările cele mai fericite n-au fost până acum de partea celor straşnic urmăriţi? Iar când eşti straşnic urmărit, înveţi uşor să vii din urmă: urmezi ceea ce urmăreşti! însă e mila lor -</p>
               <p rend="justify">—  da: mila lor este aceea de care fug şi cer refugiu lângă tine. O, Zarathustra, ocroteşte-mă, tu eşti ultimul meu refugiu, tu – singurul, care-ai ghicit cine sunt eu:</p>
               <p rend="justify">—  tu ai ghicit ce simte cel care l-a ucis pe el. Rămâi! Iar dacă totuşi vrei să pleci, nerăbdătorule, să nu apuci pe drumul pe care am venit. E un drum rău.</p>
               <p rend="justify">Te-nfurii că de-atâta timp te tot boscorodesc? Că am ajuns să-ţi dau chiar sfaturi? Ştii doar că eu sunt omul cel mai respingător.</p>
               <p rend="justify">—  cel care are cele mai grele şi mai lungi picioare. Pe unde umblu eu, drumul e rău. Eu stric oricare drum şi-l ruinez.</p>
               <p rend="justify">Tu însă ai trecut de mine, fără să spui nici un cu-vânt; şi ai roşit, am văzut bine: chiar după asta l-am recunoscut pe Zarathustra-n tine.</p>
               <p rend="justify">Oricare altul mi-ar fi dat pomană, i-aş fi citit în ochi şi-n vorbe mila lui. Dar eu nu sunt cerşetor, şi tu-ai ghicit -</p>
               <p rend="justify">—  pentru aceasta, eu sunt prea bogat, bogat în lucruri mari, teribile, respingătoare şi de nedescris! Ruşinea ta, o! Zarathustra, mă onorează!</p>
               <p rend="justify">Cu mare greu m-am smuls din îmbulzeala celor miloşi – ca să-l găsesc pe cel ce, singurul, învaţă că „mila este agresivă” – pe tine, Zarathustra!</p>
               <p rend="justify">Că vine de la Dumnezeu sau de la oameni, mila jigneşte pudoarea omului. A nu vrea să ajuţi poate să fie un act mai vrednic decât orice virtute băgăcioasă.</p>
               <p rend="justify">Însă la oamenii mărunţi, aceasta – mila – poartă nume de virtute: ei nu mai sunt în stare să respecte-o mare nenorocire, o mare hidoşenie, un mare eşec.</p>
               <p rend="justify">Acestea toate eu le privesc de sus, întocmai cum priveşte câinele fremătătoarea spinare-a turmelor de oi. Sunt oamenii mărunţei supuşi şi binevoitori, şi cenuşii.</p>
               <p rend="justify">Aşa cum stârcul dispreţuitor cu capu-ntors priveşte peste baltă, aşa privesc eu peste mişuneala acestor valuri, voinţe şi suflete mărunte, cenuşii.</p>
               <p rend="justify">Prea li s-a dat dreptate neîncetat acestor oameni mărunţei: în felu-acesta până la urmă li s-a dat şi puterea – şi-acuma ei ne-nvaţă: „E bun numai ce place oamenilor mărunţei”.</p>
               <p rend="justify">Iar „adevărul” este astăzi ceea ce-a spus predicatorul, care a ieşit el însuşi dintre ei, acel cam straniu sfânt şi avocat al oamenilor mărunţei, cel ce zicea chiar despre sine însuşi: „eu – sunt adevărul”.</p>
               <p rend="justify">Acel înfumurat încă de multă vreme face să se-nalţe creasta acestor mărunţei – el care nu puţin greşeşte atunci când zice: „eu – sunt adevărul”.</p>
               <p rend="justify">I s-a răspuns unui înfumurat vreodată cu mai multă politeţe? Tu însă, Zarathustra, trecând de el, i-ai az-vârlit: „Nu! Nu! De trei ori nu!”</p>
               <p rend="justify">Tu ne-ai avertizat despre greşeala lui, tu primul ne-ai avertizat în contra milei – dar nu pe toţi şi nici pe nimeni, ci doar pe tine şi pe cei de felul tău.</p>
               <p rend="justify">Ţie ţi-a fost ruşine – de ruşinea marilor suferinzi. Şi-ntr-adevăr, atunci când zici: „Mila ne-nvăluie-ntr-un nour greu, băgaţi de seamă, oameni!”</p>
               <p rend="justify">—  când tu ne predici: „Toţi creatorii sunt aspri, orice iubire mare – deasupra milei sale” – o! Zarathustra, ce bine vezi tu – mi se pare mie – semnele vremii!</p>
               <p rend="justify">Tu însuţi însă – să fii atent la propria ta milă! Căci mulţi au şi pornit la drum spre tine, mulţi care suferă, se îndoiesc, stau să se-nece sau să-ngheţe.</p>
               <p rend="justify">Te-avertizez chiar împotriva mea. Tu mi-ai ghicit enigma, în tot ce are bun şi rău în ea, şi m-ai ghicit pe mine însumi şi ce fac. Iar eu cunosc securea care te va dobori.</p>
               <p rend="justify">Dar el – el trebuia să moară. Cu ochiul lui, care privea în toate – el desluşea adâncul şi temelia oamenilor, ruşinea lor şi hidoşeniile-ascunse.</p>
               <p rend="justify">Iar mila lui nu cunoştea ruşinea: el mi se strecura în cele mai murdare colţuri. O, curiosu-acesta, indiscretul, preamilostivul trebuia să moară.</p>
               <p rend="justify">El mă privea fără-ncetare pe mine: pe un atare martor am dorit să mă răzbun – sau să-ncetez a mai trăi.</p>
               <p rend="justify">Da, Dumnezeu, care pe toate le vedea, chiar şi pe om, era un Dumnezeu ce trebuia să moară! Omul nu poate să suporte ca un atare martor să trăiască.”</p>
               <p rend="justify">Aşa grăi omul cel mai respingător. Iar Zarathustra, pregătindu-se să-şi vadă de drum, se ridică: era cuprins de frig până la oase.</p>
               <p rend="justify">„Indescriptibilă fiinţă”, zise el, „m-ai pus în gardă împotriva căii pe care ai venit. Drept mulţumire, eu am să ţi-o laud pe a mea. Uite, acolo sus e peştera lui Zarathustra.</p>
               <p rend="justify">Mi-e grota mare şi adâncă şi are multe ascunzişuri; cel mai ascuns mai poate încă-n ea să se ascundă. Şi-alături afli sute de bârloguri şi refugii, pentru-ani-male ce se târâie ori sar, ori zboară.</p>
               <p rend="justify">Tu, surghiunitule, care te-ai surghiunit tu singur, nu vrei să mai trăieşti cu oamenii şi nici cu mila lor? Ei bine, fă ca mine! Ai să înveţi din pilda mea; căci doar înfăptuind, înveţi.</p>
               <p rend="justify">Dar mai întâi şi-ntâi de toate consultă-mi animalele! Pe cel mai mândru animal, apoi pe cel mai înţelept – ei sunt în stare să ne dea sfat bun amândurora!” -</p>
               <p rend="justify">Aşa grăit-a Zarathustra, urmându-şi drumul, mai gânditor şi mai încet ca înainte; căci îşi punea o seamă de-ntrebări la care nu afla răspuns.</p>
               <p rend="justify">„Ce neajutorat e totuşi omul!” gândi în sinea sa; „cum horcăie, respingător, plin de ruşine tăinuită!</p>
               <p rend="justify">Se spune că omul se iubeşte doar pe sine: vai! ce mare trebuie să fie-această iubire faţă de sine însuşi! Şi cât dispreţ faţă de sine este-n ea!</p>
               <p rend="justify">Şi omu-acesta se iubea-n măsura în care se dispreţuia – în el o mare dragoste se împleteşte cu un uriaş dispreţ.</p>
               <p rend="justify">La nimenea n-am mai aflat atât de-adânc dispreţ de sine: şi-n asta e ceva măreţ. Vai, poate el era omul superior, al cărui strigăt m-a atras?</p>
               <p rend="justify">Iubesc pe marii dispreţuitori. Dar omul este ceva ce trebuie depăşit.” -</p>
               <p rend="justify">După ce Zarathustra-l părăsi pe omul cel mai respingător, deodată se simţi cuprins de frig şi singuratic.</p>
               <p rend="justify">Căci gânduri reci şi singuratlce-i treceau prin cuget, încât din pricina aceasta chiar membrele i se răciseră. Dar el înainta mereu, când sus, când jos, ba prin pă-şunile-nverzite, ba peste râpe aspre şi stâncoase, pe un-de-odinioară vreun săltăreţ pâriu îşi avusese albia: şi dintr-o dată se simţi mai încălzit şi' mai înseninat în sinea sa.</p>
               <p rend="justify">„Ce mi s-a întâmplat?” se întreba; „O adiere caldă şi sprintenă mă-mprospătează; ceva ce trebuie să fie chiar lângă mine.</p>
               <p rend="justify">Mă simt într-adevăr mai puţin singur; necunoscuţi tovarăşi şi fraţi îmi dau târcoale, suflarea lor caldă îmi mişcă sufletul.”</p>
               <p rend="justify">Şi cum tot iscodea-mprejur, să afle ce sprijin îi ve-nea-n singurătate, iată – văzu câteva vaci grupate pe-o înălţime: apropierea şi mirosul lor îi încălziseră simţirea. Aceste vaci păreau să-asculte atent o voce omenească, fără a se sinchisi de cel ce se apropia. Când Zarathustra fu chiar lângă ele, distinse clar o voce omenească venind chiar din mijlocul lor; şi toate stăteau cu capu-ntors spre cel care vorbea.</p>
               <p rend="justify">Atunci, grăbindu-se să-ajungă sus, el se băgă-ntre ele-mprăştiindu-le: căci se temea ca nu cumva să i se fi-ntâmplat cuiva vreo nenorocire, în care mila vitelor nu ar fi fost de nici un ajutor. Dar în privinţa-aceasta se-nşelase. Căci iată – un om şedea pe jos şi le zicea cornutelor să nu se teamă de el, întru totul paşnic, predicator montan, din ochii căruia vorbea chiar bunătatea. „Ce faci aici?” strigă plin de uimire Zarathustra.</p>
               <p rend="justify">„Ce fac aici?” răspunse el: „Ce faci şi tu, iscau de zarvă; caut fericirea pe pământ.</p>
               <p rend="justify">De-aceea vreau să iau învăţătură de la vaci. Căci trebuie să ştii, de-o-ntreagă dimineaţă le vorbesc, şi-acuma chiar erau pe punctul să-mi răspundă. De ce ne tulburi sfatul?</p>
               <p rend="justify">Căci dacă nu ne convertim, făcându-ne asemenea acestor vaci, n-o să intram vreodată-n împărăţia cerurilor. Un lucru trebuie să deprindem de la ele: să rumegăm.</p>
               <p rend="justify">De fapt, chiar dacă omul ar cuceri întreaga lume, dar acest lucru nu l-ar învăţa: să rumege – la ce i-ar ajuta? El tot n-ar reuşi să scape de tristeţe.</p>
               <p rend="justify">—  de marea sa tristeţe, aceea care astăzi se numeşte: sârbă. Cui nu-i sunt astăzi inima şi gura, şi ochii plini de scârbă? Chiar ţie! Chiar şi ţie! Dar uită-te la vacile acestea, ah!” -</p>
               <p rend="justify">Aşa grăia predicatorul cel din munţi, apoi se-ntoarse şi privi la Zarathustra – căci până-atunci privise cu iubire vacile: dar se schimbă la faţă. „Dar cine este omul cu care stau de vorbă?” strigă înspăimântat, scu-lându-se de pe pământ.</p>
               <p rend="justify">„E omul care nu cunoaşte scârba, e Zarathustra însuşi, biruitorul scârbei celei mari: sunt ochii, gura, inima lui Zarathustra însuşi.”</p>
               <p rend="justify">Zicând acestea, el prinse să sărute mâinile celui cu care sta de vorbă, cu ochii umezi, gesticulând de parcă i-ar fi căzut din cer un dar, un giuvaer nepreţuit. Iar vacile văzând acestea toate se minunau.</p>
               <p rend="justify">„Să nu vorbeşti de mine, om straniu! Om iubit! întâi vorbeşte-mi despre tine! Nu eşti tu cerşetorul de bunăvoie, cel care-a renunţat odinioară la o mare bogăţie.</p>
               <p rend="justify">—  cel care s-a ruşinat de bogăţia sa şi de bogaţi şi s-a-nfrăţit cu cei săraci, ca să le dăruiască plinătatea inimii sale? Ei însă nu-l primiră-n rândul lor.” „N-au vrut să mă primească”, îi zise cerşetorul de bunăvoie, „ştii aceasta. De-aceea, venind între-anima-le, am ajuns la vacile acestea.” „Atunci ai învăţat”, îl întrerupse Zarathustra pe cel care vorbea, „cu cât este mai greu să ştii să dai decât să ştii să iei şi că a şti să dai este o artă, suprema artă rafinată-a bunătăţii.” „Şi mai ales în zilele acestea”, răspunse cerşetorul de bunăvoie, mai ales azi, când toţi umilii se revoltă, încrâncenaţi şi plini de-nfumurare-n felul lor – în felul gloatei.</p>
               <p rend="justify">Aceasta-i ora, o ştii prea bine, ora revoltei mari, prelungi şi-ncete a gloatei şt a sclavilor: ea creşte şi tot creşte!</p>
               <p rend="justify">Acum oricare dar şi binefacere-s revoltă pentru cei de jos; cei prea bogaţi trebuie să fie cu băgare de seamă!</p>
               <p rend="justify">Cei care astăzi asemeni unor sticle pântecoase mai picură din gât subţire – unor astfel de sticle li se frânge cu plăcere astăzi gâtul.</p>
               <p rend="justify">Dorinţă lubrică, invidie plină de fiere, ranchiună tulbure şi-nfumurarea plebeiană! – toate acestea mi-au ţâşnit în faţă. Azi nu mai e adevărat că cei săraci sunt fericiţi. împărăţia cerurilor este însă între vite.” „Şi pentru ce nu între cei bogaţi?” îl puse la-ncercare întrebându-l Zarathustra, dând la o parte vacile ce ră-suflau încrezătoare peste omul cel paşnic.</p>
               <p rend="justify">„De ce mă pui la încercare?” răspunse-acesta. „Tu însuţi ştii mai bine decât mine. Ce m-a împins printre săraci, o! Zarathustra? Oare nu scârba de bogaţii noştri?</p>
               <p rend="justify">—  de toţi cei condamnaţi la bogăţie, cei care-şi trag profitul chiar din gunoaie, cu ochi de gheaţă, cu gân-duri lacome, din cauza cărora pute cerul.</p>
               <p rend="justify">—  de-această gloată prefăcută, spilcuită, ai cărei taţi au fost pungaşi, jefuitori de stârvuri, peticari, cu femei serviabile, lascive şi uituce: de fapt, nu prea deosebite de târfe -</p>
               <p rend="justify">—  sus gloatele, jos gloatele! Ce mai contează astăzi „bogat”, „sărac”! M-am dezvăţat să-i mai deosebesc – am fugit doar de ei, departe, mai departe, până ce-am ajuns la vacile acestea.”</p>
               <p rend="justify">Aşa grăia paşnicul om şi răsufla puternic el însuşi, transpirând, la vorbele ce le rostea; încât şi vitele se minunară din nou. Dar Zarathustra îl privea, zâmbind mereu, cu câtă asprime se mustra şi-şi scutură capul în tăcere.</p>
               <p rend="justify">„Te chinui singur, predicator din munţi, rostind asemenea cuvinte. Nici ochii tăi, nici buzele nu sunt făcute pentru asprimea-aceasta.</p>
               <p rend="justify">Şi, după cât îmi pare, nici stomacul: această ciudă, ură, spumegare-i sunt potrivnice. Stomacul tău vrea lucruri delicate: nu eşti un carnivor.</p>
               <p rend="justify">Ci mai curând pari un vegetarian, trăind cu rădăcini şi plante. Poate că mesteci boabe. E sigur însă că nu cauţi bunătăţile din carne, ci-ţl place mierea.” „Da, m-ai ghicit perfect”, răspunse cerşetorul de bunăvoie cu inima uşoară. „îmi place mierea, mestec boabe, căci caut ceea ce e delicios şi face respiraţia curată:</p>
               <p rend="justify">—  ceea ce cere timp îndelungat, vreme de-o zi şi vorbă lungă pentru zăbavnici blânzi şi haimanale.</p>
               <p rend="justify">Iar cel mai bine ştiu să facă-aceasta vacile: să rumege pe îndelete lăfăindu-se la soare. Şi să se-abţină de la orice gânduri ce balonează inima.” „Ei bine”, zise Zarathustra, „va trebui să vezi şi animalele mele, vulturul meu şi şarpele – în ziua de-as-tăzi ele n-au pereche pe pământ.</p>
               <p rend="justify">Uite, drumul acesta duce-n sus la grota mea: fii oaspetele meu în noaptea-aceasta. Să stai de vorbă cu animalele mele despre fericirea animalelor.</p>
               <p rend="justify">—  până ce însumi am să mă întorc. Acum un strigat de durere mă cheamă-n mare grabă mai departe. La mine-ai să găseşti şi miere proaspătă, faguri ca aurul ţinuţi la rece: să guşti din ei.</p>
               <p rend="justify">Zi-le acum un bun rămas acestor vaci, tu, om ciudat, iubitule! oricât de greu are să-ţi vie. Căci ele-ţi sunt cele mai bune prietene şi cei mai buni magiştri!” – „Da, în afara unuia, care îmi este mult mai drag”, răspunse cerşetorul de bunăvoie. „Tu însuţi, Zarathustra, eşti prea bun; ba chiar mai bun decât o vacă!” „Hai, pleacă, pleacă! mizerabil linguşitor!” strigă cu iritare Zarathustra. „De ce mă strici cu laude şi linguşeli ca mierea?” „Hai, pleacă, pleacă!” strigă el înc-o dată, şi ridică toiagul spre delicatul cerşetor. însă acesta plecase-n mare grabă de lângă el.</p>
               <p rend="justify">UMBRA.</p>
               <p rend="justify">Abia se depărtase cerşetorul de bunăvoie, că Zarathustra, rămas din nou numai cu sine însuşi, iar au-zi-ndărătul lui o altă voce, care striga: „Stai, Zarathustra! Aşteaptă-mă! Sunt eu, o! Zarathustra, sunt umbra ta!” Dar Zarathustra n-aşteptă deloc, căci din-tr-o dată-l apucă o ciudă, din cauza atâtor traşi-îm-pinşi prin munţii săi. „Unde eşti tu, singurătate-a mea?” îşi zise el.</p>
               <p rend="justify">„într-adevăr, m-am săturat; munţii aceştia mişună, domeniul meu nu pare a mai fi din lumea aceasta, va trebui să-mi caut un alt munte.</p>
               <p rend="justify">Mă strigă umbra mea? Ce importanţă are umbra mea? Cu cât ea fuge după mine, cu-atât fug şi eu de ea.”</p>
               <p rend="justify">Aşa grăit-a-n sine însuşi Zarathustra, luând-o la fugă. Dar cel care era-ndărătul lui îl urmărea; şi-acum iată – erau trei unul în urma celuilalt: în faţă cerşetorul de bunăvoie, apoi chiar Zarathustra, iar al treilea şi cel din urmă umbra lui. Dar nu fugiră mult astfel, că Zarathustra îşi veni în fire din sminteala sa şi din-tr-o smucitură-şi aruncă întreaga ciudă şi nemulţumire.</p>
               <p rend="justify">„Cum!” zise el, „oare nu nouă, anahoreţilor şi sfinţilor, ni se întâmplă lucrurile cele mai ridicole?</p>
               <p rend="justify">Într-adevăr, smintelii mele îi prieşte muntele! Acum aud şase picioare bătrâne de nebuni cum clămpănesc perechi-perechi!</p>
               <p rend="justify">Dar i se cade oare lui Zarathustra să se sperie de-o umbră? Până la urmă am să-ajung să cred că are picioarele mai lungi ca mine.”</p>
               <p rend="justify">Aşa grăit-a Zarathustra, cu ochii vii şi scuturându-se de râs, şi se opri, şi se întoarse repede-ndărăt, şi era gata să-şi răstoarne umbra şi dublul său, atât de aproape îl urma aceasta peste stânci, şi-atât era de slăbănoa-gă. Iar când o cercetă cu ochii, într-adevăr se-nspăi-mântă ca de-o fantomă: atât de neagră, firavă, scobită şi slăbită îi apărea urmăritoarea.</p>
               <p rend="justify">„Tu cine eşti?” o întrebă cu iritare Zarathustra, „şi ce-nvârteşti pe-aici? Zici că eşti umbra mea – de ce? Nu-mi placi deloc.” „Iertare”, îi răspunse umbra, „pentru că sunt ceea ce sunt; iar dacă nu-ţi sunt nicidecum pe plac, ei bine, Zarathustra! sunt de acord şi-ţi laud bunul gust.</p>
               <p rend="justify">Sunt un drumeţ, care-ţi atârn de glezne de mult timp: mereu pe drumuri, fără nici o ţintă, chiar fără nici un adăpost; încât nu mult lipseşte să fiu chiar Jidovul rătăcitor în veşnicie; numai că eu nu sunt nici veşnic, şi nici jidov.</p>
               <p rend="justify">Cum? Va trebui să fiu mereu pe drumuri? Mânat de câte vânturile toate, fără odihnă şi întruna hăituit? Pă-mântule, tu pentru mine eşti prea rotund!</p>
               <p rend="justify">M-am aşezat pe orice câmpie, întocmai ca o pulbe-re-obosită-am dormit pe oglinzi şi pe ferestre: totul mă roade, nu mi se dă nimic, mă subţiez – am să ajung aproape ca o umbră.</p>
               <p rend="justify">Pe tine însă, Zarathustra, te-am urmat şi m-am ţinut mereu de tine; chiar dacă m-am ascuns de tine, ţi-am fost mereu o umbră credincioasă: acolo unde tu te-ai aşezat, m-am aşezat şi eu.</p>
               <p rend="justify">Cu tine am cutreierat cele mai reci şi mai îndepărtate lumi, asemenea unei fantome, căreia-i place să alerge pe-acoperişuri îngheţate şi pe nea.</p>
               <p rend="justify">Cu tine am pătruns în tot ce este interzis, în tot ce e mai rău şi mai străin; şi dacă-n mine este vreo virtute, e-aceea că nu mi-a fost frică de nici o interdicţie.</p>
               <p rend="justify">Cu tine am sfărmat ceea ce-odată inima mea adora, am răsturnat în pulbere statui şi pietre de hotar şi m-am lăsat în voia dorinţei cele mai primejdioase – şi nu e crimă pe lângă care să nu fî trecut.</p>
               <p rend="justify">Cu tine am pierdut încrederea-n cuvinte, în valori şi-n numele răsunătoare. Când dracul năpârleşte, nu-şi schimbă el şi numele? Acesta este tot un fel de epidermă. Poate că însuşi dracul este epidermă.</p>
               <p rend="justify">„Nimic nu e adevărat, şi totul e îngăduit”: aşa mi-am zis eu într-o bună zi. în apa cea mai îngheţată m-am scufundat cu trup şi suflet. Vai, de câte ori n-am ieşit gol din ea şi roşu ca un rac!</p>
               <p rend="justify">Vai, unde s-au dus ce era bun în mine, sfiala mea, credinţa mea în omul bun! Vai, unde-i mincinoasa mea candoare, pe care-o posedam cândva, candoarea celor buni şi-a nobilelor lor minciuni!</p>
               <p rend="justify">Da, mult prea des, de fapt, m-am ţinut scai de adevăr: până la urmă mi-a căzut în cap. Iar uneori credeam că mint, şi iată – abia atunci grăiam adevărat.</p>
               <p rend="justify">Prea multe mi s-au lămurit: acum nimic nu mai contează pentru mine. Nimic nu mai iubesc din ce-i pe lume – cum aş putea să mă iubesc pe mine însumi?</p>
               <p rend="justify">„Să duc viaţa care-mi place sau dacă nu – deloc”: atâta vreau, şi-atâta vrea chiar omul cel mai sfânt. Dar ce plăcere, vai! îmi mai rămâne mie?</p>
               <p rend="justify">Mai am – vreun scop? Vreun port, spre care să gonească nava mea?</p>
               <p rend="justify">Vreun vânt prielnic? Vai, doar cel ce ştie încotro călătoreşte ştie şi vântul prielnic, care îl va duce-acolo.</p>
               <p rend="justify">Ce-mi mai rămâne-acum? O inimă sleită şi obraznică; o nestatornică voinţă; aripi ce fâlfiie-n zadar; şi-o şiră a spinării frântă.</p>
               <p rend="justify">Această dorinţă după vatra mea o! Zarathustra, o ştii prea bine, dorinţa-aceasta este năpasta mea ce mă devoră.</p>
               <p rend="justify">O, unde este vatra mea? De ea întreb mereu şi caut, şi-am căutat-o, fără s-o găsesc. Vai, veşnic Pretutindeni, vai! veşnic Nicăieri, vai! veşnic în-zadar!”</p>
               <p rend="justify">Aşa grăit-a umbra, iar lui Zarathustra faţa i se-alun-gise ascultând-o. „Eşti umbra mea!” i-a zis până la urmă, cu tristeţe.</p>
               <p rend="justify">„Primejdia ce te pândeşte nu e mică, tu, spirit liber şi rătăcitor! Azi ai avut o zi nefastă: ai grijă să nu te ajungă un asfinţit şi mai cumplit!</p>
               <p rend="justify">Asemenea neliniştiţi, ca tine, găsesc până la urmă mai fericită chiar o temniţă. Văzut-ai tu vreodată ce somn au criminalii prinşi? Ei dorm în pace, se bucură că sunt din nou în siguranţă.</p>
               <p rend="justify">Ai grijă, să nu te prindă până la urmă vreo credinţă strimtă, vreo aspră, ţeapănă iluzie! De-acum 'nainte te va amăgi şi ispiti tot ce e strimt şi ţeapăn.</p>
               <p rend="justify">Tu ţinta ţi-ai pierdut-o, vai! cum vei putea să-nduri această pierdere şi să te mângâi? Cu ea odată, ţi-ai pierdut şi drumul!</p>
               <p rend="justify">Tu, biet hoinar, atras de flacără, tu, fluture sleit! vrei tu să afli-n seara-aceasta răgaz şi adăpost? îndreaptă-te atunci în sus spre grota mea!</p>
               <p rend="justify">Acesta-i drumul care duce spre grota mea! Şi-acum te voi părăsi în mare grabă. Un fel de umbră îmi apasă umerii.</p>
               <p rend="justify">Voi alerga de unul singur, ca să ajung din nou la lumină. Pentru aceasta, se cade s-o iau iute la picior, în seara-aceasta însă la mine – se va dansa!” -</p>
               <p rend="justify">LA AMIAZA.</p>
               <p rend="justify">Şi Zarathustra se porni pe fugă, şi fugea, fără-a-ntâlni pe nimeni în calea lui, şi era singur, şi stăpânindu-se din nou se bucura, sorbind în piept singurătatea, gân-dindu-se la lucruri bune – ceasuri întregi. însă spre ora miezului de zi, când soarele îi sta exact deasupra capului, ajunse lângă-un arbore bătrân diform şi plin de noduri, pe care o viţă tare-ndrăgostită-l încolăcea jur împrejur încât părea ascuns de sine însuşi: şi struguri galbeni în ciorchini bogaţi îi atârnau drumeţului în cale. Atunci simţi nevoia să-şi astâmpere o mică sete culegând câteva boabe; dar tocmai când să-ntindă mâna, simţi o dorinţă şi mai puternică: să se întindă sub copac, atunci în ceasul mare al amiezii, şi să doarmă.</p>
               <p rend="justify">Ceea ce Zarathustra şi făcu: şi-ndată ce se-ntinse pe pământ, în pacea şi intimitatea ierbii înflorite, uită de setea sa măruntă şi-adormi. Căci, aşa cum zice-o vorbă a lui Zarathustra: Din două lucruri, unul este mai trebuitor ca altul. Atâta doar că ochii lui erau deschişi – fiindcă-ntr-adevăr nu se mai saturau privind şi celebrând copacul şi viţa-ndrăgostită. în timp ce aţipea, aşa zicea în sine Zarathustra: „Ce linişte! Ce linişte! Să fie lumea chiar desăvârşită? ce s-a-ntâmplat cu mine?</p>
               <p rend="justify">Aşa cum briza delicată şi nevăzută dansează pe o mare netedă, uşoară, ca o pană de uşoară: la fel dansează somnul peste mine.</p>
               <p rend="justify">El nu-mi închide ochii, îmi lasă sufletul să fie treaz. Uşor, într-adevăr! ca pana de uşor.</p>
               <p rend="justify">Mă-nduplecă, şi nu ştiu cum? abia mă-atinge înlă-untru cu mâna lui mângâietoare, mă constrânge. Da, mă constrânge, chiar sufletul mi-l face să se-ntindă:</p>
               <p rend="justify">—  ce lung şi obosit devine, ciudatu-mi suflet! E oa-re-amurgul celei de a şaptea zile care-l cuprinde tocmai la amiază? Oare-a cutreierat prea mult cu voluptate printre lucruri bune, pârguite?</p>
               <p rend="justify">Se tolăneşte lung, cât e de lung – şi mai lung încă! şi zace-n linişte, ciudatu-mi suflet. La mult prea multe lucruri bune s-a-ndulcit, tristeţea lor de aur îl apasă, i se contractă buzele.</p>
               <p rend="justify">Asemeni unei nave, ce doarme-n portul cel mai liniştit – se sprijină acuma de uscat, sleit de lungile-i călătorii, de mările necunoscute. Oare uscatul nu-i mai credincios?</p>
               <p rend="justify">Asemeni unei nave se sprijină şi mângâie uscatul – şi e de-ajuns atunci ca un paing de pe uscat să-l prin-dă-n plasa lui. Nici un odgon nu e mai tare ca aceasta.</p>
               <p rend="justify">Asemeni unei nave obosite în portul cel mai liniştit: aşa mă odihnesc şi eu acum în braţele pământului, fidel, încrezător, care mă-aşteaptă, legat de el prin fire puternice.</p>
               <p rend="justify">O, fericire! O, fericire! Ai vrea să izbucneşti în cântec, suflete? Tu zaci în iarbă. Dar iată ora secretă şi solemnă, în care orice fluier de păstor e mut.</p>
               <p rend="justify">Ai grijă! Amiază-n flăcări doarme peste câmpuri. Acuma să nu cânţi! Stai liniştit! Da, lumea e desăvârşită.</p>
               <p rend="justify">Tu, suflete al meu! Tu, zburătoare de păşune, să nu cânţi! Taci – şi priveşte! Să nu şopteşti! Străvechiul miez de zi în somn îşi mişcă buzele: oare n-a supt un strop de fericire -</p>
               <p rend="justify">—  un strop străvechi şi brun de fericire aurită, de vin ca au? ui? Ceva adie, fericirea lui surâde. Aşa – surâde doar un zeu. Tăcere! – „Din fericire, un strop ajunge!” Aşa-mi ziceam odinioară, crezându-mă-nţelept. Era însă o blasfemie: acum am învăţat aceasta. Nebunii înţelepţi vorbesc mai bine.</p>
               <p rend="justify">Cel mal mic lucru, cel mai liniştit şi mai uşor, atingerea unei şopârle, un suflu, o alunecare, o clipire – puţinul modulează fericirea cea mai mare. Tăcere!</p>
               <p rend="justify">Ce s-a-ntâmplat cu mine? Ascultă! Timpul a zburat? Oare nu cad? Nu am căzut – ascultă! în fântâna veşniciei?</p>
               <p rend="justify">Ce mi se-ntâmplă? Tăcere! M-a-mpuns ceva – vai mie! – în inimă? în inimă! Sfărâmă-te, sfărâmă-te, o! inimă, de-atâta fericire, de-asemenea împunsătură!</p>
               <p rend="justify">Cum? Oare nu-i lumea chiar desăvârşită? Nu e rotundă, pârguită? O, cercu-acestei rotunjimi de aur – unde dispare? Să fug să-l prind! A dispărut!</p>
               <p rend="justify">Tăcere -” (şi Zarathustra se întinse-aici, simţind că doarme).</p>
               <p rend="justify">„Hai sus!” îşi zise, „adormitule! Şi încă în amiaza mare! Curaj, curaj, picioare-nţepenite! E timpul! Ne mai rămâne-o straşnică bucată de cale-ntoarsă.</p>
               <p rend="justify">Doar ai dormit destul – oare cit timp? O jumătate – nu mai mult – de veşnicie! Curaj, curaj, tu – inimă bătrână! Cât timp ai să stai dreaptă după un somn precum acesta?”</p>
               <p rend="justify">(Dar adormi din nou, iar sufletul lui se împotrivi şi rezistă, şi pân-la urmă se culcă şi el.) „Dar lasă-mă! Tăcere! Oare nu-i lumea chiar desăvârşită? O, mingea ei rotundă ca de aur!</p>
               <p rend="justify">Hai scoală!„ zise Zarathustra, „hoţ mic şi leneş! Cum? încă te-ntinzi, căşti şi suspini, căzând într-o fân-tână fără fund?</p>
               <p rend="justify">Dar cine eşti tu – suflete al meu?” (şi-aici se sperie, căci faţa lui fu săgetată de-o rază ce cădea de sus).</p>
               <p rend="justify">„O, cer înalt”, grăi el suspinând şi ridicându-se în capul oaselor, „tu mă priveşti? Mi-asculţi tu sufletul cel straniu?</p>
               <p rend="justify">Când ai să sorbi tu aceşti stropi de rouă, ce picură pe lucrurile pământeşti, când ai să sorbi tu sufletul acesta straniu -</p>
               <p rend="justify">—  când o! fântână a eternităţii! tu luminos-înfiorătoa-re prăpastie-a amiezii! când ai să-mi sorbi tu sufletul din nou în tine?”</p>
               <p rend="justify">şi se sculă din aşternutul său de sub copac parcă ieşind ca dintr-o stranie beţie: şi iată că soarele sta mereu exact deasupra creştetului său. De unde-am putea crede, pe drept cuvânt, că Zarathustra n-a dormit prea mult atunci.</p>
               <p rend="justify">Abia către sfârşitul după-amiezii, după zadarnice şi repetate căutări şi hoinăreli, ajunse iarăşi Zarathustra la peşteră. Dar cum stătea în faţa ei, nu mai departe ca la douăzeci de paşi, se întâmplă ceva la care el se aştepta cel mai puţin: se auzi încă o dată strigătul de suferinţă. Şi, lucru de mirare! venea de data-aceasta chiar din peşteră. Era însă un strigăt lung şi straniu şi multiplu, iar Zarathustra distingea acuma clar că strigătul era format din multe voci, cu toate că, din depărtare auzit, el răsuna ca provenind doar dintr-o gură.</p>
               <p rend="justify">Atunci fugind spre peştera sa, Zarathustra, uimit, văzu spectacolul ce-l aştepta după această audiţie! Căci, unul lângă altul, şedeau acolo toţi aceia pe care-i întâlnise-n timpul zilei: regii, unul în dreapta, celălalt în stingă, bătrânul vrăjitor şi papa, umbra şi cerşetorul cel de bunăvoie, spiritul scrupulos, profetul sumbru şi asinul; iar omul cel mai respingător îşi pusese o coroană şi se-ncinsese cu două eşarfe de purpură, căci îi plăcea, ca tuturor celor respingători, să se mascheze şi să facă pe frumosul. în mijlocul acestei întristate societăţi stătea chiar vulturul lui Zarathustra, zbârlit şi speriat, căci ar fi trebuit să dea răspuns la o mulţime de-ntrebări, la care mândria sa nu îl lăsase să răspundă; iar şarpele-nţelept sta spânzurat de gâtul lui.</p>
               <p rend="justify">Pe toate-acestea Zarathustra le privi cu nespusă uimire; dar după-aceea, iscodind pe fiecare din oaspeţii săi cu o plăcută curiozitate şi citindu-le în suflet, se miră din nou. în timpu-acesta toţi se ridicaseră de pe locurile lor şi aşteptau plin de respect ca Zarathustra să vorbească. Iar Zarathustra le grăi aşa: „Voi, oameni disperaţi! Voi, oameni străini! Deci ceea ce am auzit era strigătul vostru de suferinţă? Şi-acuma ştiu de-asemenea unde se află cel căutat de mine în zadar: omul superior -</p>
               <p rend="justify">—  în propria mea peşteră şedea omul superior! Dar pentru ce m-aş minuna? Nu l-am ademenit eu însumi către mine, cu jertfa mierii şi cu chemarea fericirii mele?</p>
               <p rend="justify">Dar mi se pare că voi nu prea vă potriviţi unii cu alţii, şi inimile voastre sunt potrivnice, degeaba staţi cu toţii laolaltă, scoţând acelaşi strigăt de suferinţă? Va fi nevoie să vi se-alăture un altui – unul în stare să vă facă din nou să râdeţi, un hâtru jovial şi cumsecade, un dansator, un fir de vânt, un spiriduş, sau vreun bătrân nebun: nu credeţi oare?</p>
               <p rend="justify">Iertaţi-mă voi, disperaţilor, că spun în faţa voastră asemenea cuvinte simple, într-adevăr nedemne de atare oaspeţi! Voi însă nici nu bănuiţi de ce mi se înveseleşte inima:</p>
               <p rend="justify">—  scuzaţi-mă: de voi şi de vederea voastră! De fapt, oricare om devine curajos, văzând în faţa lui un disperat. Iar a încuraja un disperat, de-aceasta toată lumea se crede-n stare.</p>
               <p rend="justify">Chiar mie însumi voi mi-aţi dat tăria-aceasta – un dar de preţ, o! nobilii mei oaspeţi! Un dar ce-i vine de minune unei gazde! Ei bine, nu mai fiţi deci supăraţi, şi eu la rândul meu am să vă dau dintr-ale mele.</p>
               <p rend="justify">Aici este ţinutul meu şi stăpânirea mea: iar ce-i al meu, în seara şi în noaptea-aceasta va fi şi-al vostru. Aceste animale ale mele vă vor servi: peştera mea vă fie loc pentru odihnă!</p>
               <p rend="justify">În casa şi căminul meu nu vreau să fie nici un disperat, cât mi se-ntinde domeniul eu însumi îl voi ocroti pe fiecare de fiarele sale sălbatice. întâiul lucru, pe care vi-l ofer, este acesta: siguranţa.</p>
               <p rend="justify">Al doilea însă este degetul meu mic. Iar când o să-l aveţi pe-ocela, atunci puteţi să-mi apucaţi întreaga mână şi, sunt în stare să v-o jur! chiar inima! Fiţi deci bineveniţi aici, bineveniţi, dragi oaspeţi!”</p>
               <p rend="justify">Aşa grăit-a Zarathustra, râzând cu dragoste şi răutate. Iar după-această salutare de primire oaspeţii se-nclinară iarăşi păstrând tăcere plină de respect; iar regele din dreapta îi răspunse-n numele tuturora: „O, Zarathustra, după mâna-întinsă şi salutarea de primire, noi te-am recunoscut: eşti Zarathustra. Te-ai umilit în faţa noastră; aproape că-ai rănit respectul nostru.</p>
               <p rend="justify">Dar cine în afară de tine putea cu-asemenea mândrie să se umilească? Aceasta ne înalţă pe noi înşine, e-o mângâiere pentru inima şi ochiul nostru.</p>
               <p rend="justify">Numai privind acestea toate, am fi în stare să atingem 'nălţimi mai mari ca muntele acesta. Noi am venit cu ochi înfometaţi, voiam să contemplăm privelişti ce-nseninează ochii întristaţi.</p>
               <p rend="justify">Şi iată că am şi uitat strigătul nostru de suferinţă. Ni s-au deschis, ne sunt răpite şi inima, şi simţurile noastre. Puţin îi mai lipseşte curajului nostru ca să devină îndrăzneţ.</p>
               <p rend="justify">Nimic, o! Zarathustra, nu întăreşte-n bucurie pe pă-mânt, ca o voinţă-naltă şi puternică: ea este planta lui cea mai frumoasă. Peisaju-ntreg se-mprospătează prin-tr-un asemenea copac.</p>
               <p rend="justify">Cu pinul aş asemăna ceea ce ţi se aseamănă, o! Zarathustra, în creştere: înalt, tăcut, solid şi singur, din ¦ lemnul cel mai mlădios, magnific.</p>
               <p rend="justify">—  până la urmă înşfăcând cu crengi puternice şi verzi domeniul său, punând puternice-ntrebări furtunilor şi vânturilor şi tuturor celor care se simt acasă ' pe-nălţimi, l – şi mai puternic răspunzând, ca un conducător ce dă porunci, ca un învingător: o! cine nu s-ar căţăra pe munţi înalţi pentru-a privi asemenea copac?; Copacul tău aici, o! Zarathustra, le dă curaj chiar = celor înăcriţi de prea multe eşecuri, vederea lui dă pace celor tulburaţi şi le-nsănătoşeşte inima.</p>
               <p rend="justify">Într-adevăr, mulţi ochi se-ndreaptă astăzi spre muntele şi spre copacul tău; o nobilă dorinţă se ridică şi mulţi au învăţat să-ntrebe: cine e Zarathustra?</p>
               <p rend="justify">Iar cei cărora tu le-ai picurat mierea cântării tale în ureche, toţi oamenii închişi în sine, anahoreţii, care câte unul, câte doi, vorbesc acum în sinea lor zicându-şi: „Tot mai trăieşte Zarathustra? Nimic nu are preţ în viaţă, toate-s la fel şi toate sunt zadarnice – decât să poţi trăi cu Zarathustra!” „De ce nu vine-odată el – cel de-atâta vreme anunţat?” aşa se-ntreabă mulţi; „oare l-a înghiţit singurătatea? sau trebuie să ajungem noi la el?”</p>
               <p rend="justify">Or iată că singurătatea însăşi s-a pârguit, s-a desfăcut asemenea unui mormânt, ce se deschide, nemai-fiind în stare să-şi conţină morţii. Vezi pretutindeni oameni înviaţi.</p>
               <p rend="justify">Acum în jurul muntelui tău, Zarathustra, cresc valurile, cresc mereu. Oricât de-naltă ţi-ar fi culmea, multe trebuie să urce la tine: nu peste mult nici barca ta nu va mai sta pe loc uscat.</p>
               <p rend="justify">Iar dacă noi, cei disperaţi, acum suntem în peşteră la tine şi nu mai suntem disperaţi – e doar un semn şi prevestire a celor, mult mai buni ca noi, care se află-n drum spre tine.</p>
               <p rend="justify">—  căci ceea ce se află-n drum spre tine e cel din urmă rest divin al omului: toţi oamenii ce-ncearcă marea nostalgie şi marea scârbă, şi marea saturaţie;</p>
               <p rend="justify">—  cei care nu vor ca să trăiască, decât dacă-ar deprinde iar speranţa – decât dacă-ar deprinde de la tine, o! Zarathustra, marea speranţă!”</p>
               <p rend="justify">Aşa grăit-a regele din dreapta, care, prinzând mâna lui Zarathustra, vru s-o sărute; dar Zarathustra se feri de adorarea lui, trăgându-se cu frică îndărăt, tăcut şi parcă dintr-o dată dus departe. Dar după-o mică ezitare se-ntoarse iarăşi printre oaspeţi, uitându-se la ei cu ochiul rece şi cântărindu-i, şi grăi aşa: „Oaspeţi ai mei, voi – oameni superiori, am să vorbesc azi verde şi pe nemţeşte cu voi. Eu nu pe voi v-ara aşteptat în munţii-aceştia.”</p>
               <p rend="justify">(„Verde şi pe nemţeşte? Să ne ferească Domnul!” zise aparte regele din stingă; „se vede că el nu-i cunoaşte pe bravii noştri nemţi, acest om înţelept din Orient!</p>
               <p rend="justify">El vrea să zică „pe şleau şi pe nemţeşte” – dar fie! Nu-i chiar lipsit de gust, pentru aceste vremuri!”) „Puteţi să fiţi cu toţii oameni superiori!” le zise mai departe Zarathustra; „dar pentru mine nu sunteţi destul de mari, nici de puternici.</p>
               <p rend="justify">Căci „pentru mine” vrea să zică: pentru ne-ndurarea pe care-o tac, dar n-am s-o tac mereu. Cu toate că voi sunteţi dintre-ai mei, nu sunteţi totuşi braţul meu cel drept.</p>
               <p rend="justify">Căci cei care, într-adevăr, ca voi, se sprijină pe membre slabe, delicate, aceia – fie că ştiu sau nu – aceia vor să fie cruţaţi.</p>
               <p rend="justify">Or eu nu-mi cruţ nici braţele şi nici picioarele, nu-i cruţ deloc pe luptătorii mei: cum aţi putea voi să purtaţi războiul meu?</p>
               <p rend="justify">Voi mi-aţi strica chiar şi victoriile. Mulţi dintre voi s-ar prăbuşi doar auzind cum duruie tobele mele.</p>
               <p rend="justify">Nu vă găsesc destul de arătoşi şi nici binecrescuţi. Pentru învăţătura mea eu am nevoie de-oglinzi mai netede şi mai curate; pe suprafaţa voastră mi se stâlceşte propria imagine.</p>
               <p rend="justify">Prea multe greutăţi apasă, prea multe amintiri, pe-ai voştri umeri. Prea mulţi pitici răutăcioşi se-ascund în pliurile voastre. O plebe-ascunsă cam mocneşte-n voi.</p>
               <p rend="justify">Chiar dacă sunteţi importanţi, de viţă nobilă, sunteţi pe-alocuri strâmbi şi monstruoşi. Nu e fierar pe-acest pământ în stare să vă facă din ciocan cum trebuie şi să vă-ndrepte.</p>
               <p rend="justify">Voi sunteţi simple punţi: să treacă alţii peste voi mai-nalţi ca voi!</p>
               <p rend="justify">Voi sunteţi trepte: să nu vă supăraţi pe cel care, căl-când pe voi, îşi cucereşte-nălţimea Iuţi.</p>
               <p rend="justify">Dar într-o bună zi, chiar din sămânţa voastră se va naşte un fiu al meu, desăvârşit moştenitor: dar ziua aceea încă e departe. Voi nu sunteţi aceia cărora ar putea să le-aparţină nici moştenirea mea, nici numele.</p>
               <p rend="justify">Eu nu pe voi v-am aşteptat în munţii-aceştia şi nu cu voi am să cobor ultima dată. Voi numai prevestire îmi sunteţi că ceea ce vă e superior se află deja-n drum spre mine.</p>
               <p rend="justify">—  nu oamenii cu aspiraţii mari, cu scârbe mari, cu mari saţietăţi, nici cei cărora voi le spuneţi că sunt o rămăşiţă-a Domnului.</p>
               <p rend="justify">— Nu! Nu! De trei ori nu! Eu îi aştept aici în munţii mei pe alţii şi doar alăturea de ei îmi voi desprinde talpa de pământ.</p>
               <p rend="justify">—  alţii mai-nalţi şi mai puternici, triumfători şi veseli, oameni clădiţi după măsura dreaptă la trup şi suflet: leii ce râd – aceia trebuie să vie!</p>
               <p rend="justify">O, oaspeţi dragi, voi, oameni stranii! – n-aţi auzit nimic despre copiii mei? Nu vi s-a spus că sunt în drum spre mine?</p>
               <p rend="justify">Vorbiţi-mi de grădinile mele, de Insulele Fericite, de rasa mea cea nouă şi frumoasă – de ce nu-mi spuneţi voi nimic de-acestea?</p>
               <p rend="justify">Darul de oaspeţi ce-l reclam iubirii voastre acesta este: să-mi vorbiţi de fiii mei. Prin ei sunt eu bogat, şi sunt sărac: o! ce n-am dat.</p>
               <p rend="justify">—  o! ce n-aş da, să am această fericire: să am copii, acest răsad de vieţi, acest copac al vieţii şi voinţei mele, speranţa mea cea mai înaltă!”</p>
               <p rend="justify">Aşa grăit-a Zarathustra, şi deodată îşi întrerupse cu-vântarea: căci îl cuprinse dorul, iar ochii hii se-nchi-seră, şi gura, de tulburarea inimii. Iar oaspeţii, şi ei, tăcură, stând nemişcaţi şi derutaţi. Numai bătrânul profet se agita cu-ntregul corp şi da din mâini.</p>
               <p rend="justify">CINA.</p>
               <p rend="justify">Chiar în momentul acela profetul întrerupse ceremonia de primire dintre Zarathustra şi musafirii săi: el se înghesui în faţă, ca unul care n-are vreme de pierdut, şi apucând mâna lui Zarathustra strigă: „Dar, Zarathustra!</p>
               <p rend="justify">Chiar tu ai spus-o nu demult: din două lucruri, unul este mal trebuitor; ei bine, acum ceva îmi este mai trebuitor ca orice altceva pe lume.</p>
               <p rend="justify">Orice cuvânt la timpul potrivit: oare nu sunt eu invitatul tău la cină? Aici sunt mulţi care-au făcut drum lung. Doar nu vrei să ne saturi cu discursuri?</p>
               <p rend="justify">Voi toţi mi-aţi pomenit aici prea mult de degeraţi, de înecaţide asfixiaţi şi de alte mizerii ale trupului: dar nimenea n-a pomenit mizeria mea, adică foamea.”</p>
               <p rend="justify">(Aşa grăi profetul; când animalele lui Zarathustra auziră-aceste vorbe, fugiră-nspăimântate. Căci observară că tot ce adunaseră în timpul zilei nu prea părea a fi de-ajuns să sature un singur profet.)</p>
               <p rend="justify">Aceasta, fără-a mai vorbi de sete„, urmă profetul. „Chiar dacă aud aici un clipocit de apă, asemeni verbului înţelepciunii, bogat şi fără întrerupere, ceea ce vreau eu, unul, este – vin).</p>
               <p rend="justify">Nu s-a născut oricine, ca Zarathustra, băutor de apă. Apa nu foloseşte celor trudiţi şi ofiliţi: nouă ne. trebuie vin, căci doar acesta dă dintr-o dată vindecare şi sănătate neaşteptată!”</p>
               <p rend="justify">Prinzând ocazia că tocmai cerea vin profetul, regele cel din stingă, taciturnul, luă cuvântul. „în ce priveşte vinul”, zise el, „noi am avut grijă, eu şi cu fratele meu, regele din dreapta: noi avem vin de-ajuns – întreaga sarcină de pe asin. Nu ne lipseşte decât pâinea.” „Zici pâine?” îi răspunse Zarathustra şi rise. „E tocmai ceea ce lipseşte pustnicilor. Dar omul nu trăieşte doar cu pâine, ci şi cu carne proaspătă de miel; iar eu am doi:</p>
               <p rend="justify">—  care se cade-a fi tăiaţi degrabă şi pregătiţi cu sal-vie, să le dea gust: mie aşa îmi plac. Dar nici de rădăcini şi nici de fructe nu ducem lipsă, spre-a-i mulţumi pe lacomi şi pe rafinaţi; şi nici de nuci şi altele de spart.</p>
               <p rend="justify">Aşa încât curând o să gustăm ceva pe-alese. Dar cine vrea să stea la masă-alăturea de mine, să pună mina, chiar şi regii. La Zarathustra-ntr-adevăr chiar şi un rege poate să fie bucătar.”</p>
               <p rend="justify">Propunerea aceasta le merse tuturor la inimă; doar cerşetorul de bunăvoie se-mpotrivi la carne, vin şi mirodenii.</p>
               <p rend="justify">„Ia ascultaţi-mi-l pe îmbuibatul de Zarathustra!” strigă el celorlalţi în glumă. De-aceea s-a retras în peşteră şi munţi înalţi, ca să gătească-asemenea ospeţe?</p>
               <p rend="justify">Acum desigur înţeleg ce ne-a-nvăţat odinioară când zicea: „Lăudată fie simpla sărăcie!” şi pentru ce ar vrea să-I nimicească pe cerşetori.” „Fii om de treabă”, îi răspunse Zarathustra „cum sunt şi eu. Păstrează-ţi obiceiurile! Mestecă-ţi boabele, bea apa ta şi laudă-ţi bucătăria: numai de ţi-ar aduce bucurie!</p>
               <p rend="justify">Eu, unul, fac legea numai pentru-ai mei, nu sunt o lege pentru toţi. Dar cine e de partea mea acela trebuie să aibă picior uşor şi oase zdravene.</p>
               <p rend="justify">—  gata oricând şi de război şi de ospăţ, nici întristat, nici gură-cască, întâmpinând ce-i greu ca pe-o serbare, întreg şi sănătos.</p>
               <p rend="justify">Tot ce-i mai bun e pentru-ai mei şi pentru mine; iar dacă ah! nu ni se dă, îl luăm noi: hrana mai bună, cerul mai curat, gândul mai tare şi femeia mai frumoasă!” -</p>
               <p rend="justify">Aşa grăit-a Zarathustra; dar regele din dreapta i-a răspuns: „Ce straniu! Când oare s-au mai auzit atât de cumpănite lucruri din gura unui înţelept?</p>
               <p rend="justify">Fiindcă-ntr-adevăr, ceea ce e mai straniu la un înţelept e faptul că e cumpănit şi nu-i măgar.”</p>
               <p rend="justify">Aşa grăit-a regele din dreapta mirându-se: însă măgarul i-a subliniat discursul: I-A. Dar n-a fost decât începutul unui ospăţ prelung, căruia cronicile i-au zis „cină”. Iar la acesta, s-a vorbit doar despre omul superior.</p>
               <p rend="justify">Când am venit întâia oară printre oameni, am săvârşit o mare neghiobie, pe care-o fac toţi pustnicii: m-am aşezat în piaţă.</p>
               <p rend="justify">Vorbind astfel cu toţi, de fapt eu nu vorbeam cu nimeni. Dar către seară am avut tovarăşi doar saltimbanci şi câteva cadavre; chiar eu eram aproape un cadavru.</p>
               <p rend="justify">Însă cu noii zori mi-a licărit alt adevăr: am învăţat să zic: „Ce-mi pasă mie de gloată şi de piaţa publică, de larma gloatei şi urechile ei lungi?”</p>
               <p rend="justify">Oameni superiori, să învăţaţi aceasta de la mine: în piaţa publică nimeni nu crede-n oamenii superiori. Şi dacă totuşi ţineţi să vorbiţi acolo, ei bine! gloata îşi va face semne, zicând: „Cu toţii suntem egali”.</p>
               <p rend="justify">„Oameni superiori – aşa vor zice gloatele făcându-şi semne – dar nu există oameni superiori, noi suntem toţi la fel, omul e om şi-atâta tot, în faţa Domnului suntem la fel!” în faţa Domnului!</p>
               <p rend="justify">— Dar Dumnezeu e mort. Iar noi nu vrem să fim egali în faţa gloatei. Voi, oamenii superiori, feriţi-vă de piaţa publică!</p>
               <p rend="justify">În faţa Domnului!</p>
               <p rend="justify">— Dar Dumnezeu acum e mort! Oameni superiori, cel mai cumplit pericol pentru voi era chiar Dumnezeu-acesta.</p>
               <p rend="justify">De când se odihneşte el în groapă, voi toţi aţi înviat din nou. Abia de-acum soseşte Marea Amiază, abia de-acum omul superior va fi – stăpân!</p>
               <p rend="justify">Aţi înţeles cuvântu-acesta, fraţi ai mei? Vă este frică, iar inimile vi se clatină? Vedeţi abisul cum se cască-n faţa voastră? Şi auziţi lătratul câinelui din iad?</p>
               <p rend="justify">Haideţi! Fiţi curajoşi! Oameni superiori! Muntele viitorului uman de-abia acum are să nască. Ştiind că Dumnezeu e mort – noi vrem ca Supraomul să trăiască.</p>
               <p rend="justify">Cei mai îngrijoraţi întreabă astăzi: „Cum poate omul să rămână om?” Dar Zarathustra este primul şi singurul care întreabă: „Cum poate omul să se depăşească?” în inima mea zace Supraomul, el este cel dinţii şi totul pentru mine – au omul: o! nu aproapele, nici cel sărac, nici cel ce suferă, nici cel mai bun. -</p>
               <p rend="justify">O, fraţi ai mei, tot ceea ce iubesc în om este că el e trecere şi dispariţie. Şi chiar şi-n voi se află multe care mă-ndeamnă la iubire şi speranţă.</p>
               <p rend="justify">Faptul că aţi ştiut dispreţui, oameni superiori, aceasta-mi dă speranţă. Cei ce dispreţuiesc mai mult ştiu să cinstească pe măsură.</p>
               <p rend="justify">Faptul că-adeseori aţi disperat e vrednic de respect. Căci voi nu v-aţi deprins cu resemnarea, n-aţi învăţat prudenţa cea meschină.</p>
               <p rend="justify">Azi oamenii mărunţi se simt într-adevăr stăpâni: ei predică doar resemnare, modestie, prudenţă, trudă şi consideraţie şi nesfârşitul „şi-aşa-mai-departe” al măruntelor virtuţi.</p>
               <p rend="justify">Toţi cei efeminaţi, toate odraslele de sclavi şi corciturile de plebe mai ales – aceştia toţi se vor stăpâni peste destinul omenesc – o! ce dezgust! o, ce dezgust! o, ce dezgust!</p>
               <p rend="justify">Aceştia-ntreabă, tot întreabă, şi nicicând nu obosesc: „Cum să rămână omul om, cât mai mult timp, cât mai plăcut şi cât mai bine? în felul acesta – sunt ei azi stăpâni.</p>
               <p rend="justify">Învingeţi-i pe-aceşti stăpâni de azi, o! fraţi ai mei – pe oamenii aceştia mărunţei: ei sunt primejdia cea mai mare pentru Supraom!</p>
               <p rend="justify">Învingeţi deci voi, oameni superiori, virtuţile mărunte, prudentele meschine, consideraţiile cât un bob de grâu, muşuroiala de furnici, nemernicele satisfacţii, această „fericire-a-celor-mulţi”!</p>
               <p rend="justify">Şi mai curând să disperaţi decât să vă predaţi. Fi-indcă-ntr-adevăr, de-aceea vă iubesc, pentru că nu ştiţi să trăiţi în timpu-acesta, oameni superiori! De-aceea e superioară viaţa uoastră!</p>
               <p rend="justify">Sunteţi destul de curajoşi, voi – fraţi ai mei? Destul de inimoşi? Dar nu curaj în faţa martorilor, ci un curaj de-anahoret, curaj de vultur, asupra căruia nu îşi aruncă ochii nici Dumnezeu?</p>
               <p rend="justify">O, sufletele reci, catârii, orbii şi beţivanii – aceştia după mine n-au curaj. E curajos cel ce cunoaşte frica şi şi-o învinge; cel ce se uită în abis, dar cu mândrie. '</p>
               <p rend="justify">Cel ce se uită în abis, însă cu ochi de vultur – cel care înşfacă abisul în gheare ca de vultur – acela este curajos. – „Omul e rău” – aşa mi-au spus ca să mă consoleze toţi înţelepţii. Ah, dacă-ar fi şi azi adevărat! Căci răul este vigoarea cea mai-naltă a omului.</p>
               <p rend="justify">„Trebuie ca omul se devină mai bun dar şi mai rău” – aceasta e învăţătura mea. Răul suprem e necesar pentru supremul bine-al Supraomului.</p>
               <p rend="justify">Predicatorul gloatelor mărunte – e bine pentru el că-a suferit purtând povara vinii omeneşti. Pe mine însă marile păcate mă bucură, sunt cea mai mare consolare-a, mea. -</p>
               <p rend="justify">Acestea însă nu sunt destinate urechii clăpăuge. Nu orice vorbă sade bine-n orice gură. Sunt lucruri fine, lucruri depărtate: nu pot fi prinse cu copite de berbec.</p>
               <p rend="justify">Oameni superiori, voi credeţi că mă aflu-aici, ca să îndrept ce-aţi făcut voi greşit?</p>
               <p rend="justify">Credeţi că vreau să-aştern culcuş mai moale durerii voastre? Sau ca să-arăt pribegilor, căţărătorilor şi rătăciţilor poteca mai uşoară de urmat?</p>
               <p rend="justify">Nu! Nu! De trei ori nu! Mereu mai mulţi şi-ntot-deauna cei mai buni din rândul vostru vor trebui să piară – căci trebuie să cunoaşteţi tot ce-i mai rău şi mai cumplit. Numai aşa -</p>
               <p rend="justify">—  numai aşa se-nalţă omul către culmea unde-l găseşte fulgerul şi-l frânge: destul de sus spre-a fi atins de fulgeri.</p>
               <p rend="justify">Spre cei puţini, spre cei ce vin din depărtare şi durează se-ndreaptă gândul şi dorinţa mea. Ce-mi pasă mie de mărunta, multipla, trecătoarea voastră mizerie!</p>
               <p rend="justify">Voi, după mine, nu aţi suferit de-ajuns! Voi suferiţi doar de voi înşivă, nu suferiţi de starea omului. Dacă susţineţi altceva, minţiţi! De suferinţa mea niciunul dintre voi nu suferă. -</p>
               <p rend="justify">Nu mi-e de-ajuns că fulgerul nu-mi dăunează. Nu vreau să îl abat din calea lui: vreau să-l învăţ să-mi fie mie de folos. – înţelepciunea mea se-adună-n timp ca norul, din ce în ce mai calmă şi mai întunecată. Aşa se-ntâmplă cu orice-nţelepciune ce stă să nască fulgerul.</p>
               <p rend="justify">Nu vreau să fiu lumină pentru oamenii de azi, nu vreau să-mi dea nici nume de lumină. Pe ei – eu caut să-i orbesc: tu, fulger al înţelepciunii mele! crapă-le ochii!</p>
               <p rend="justify">Feriţi-vă să vreţi mai mult decât vă e cu putinţă: există o falsitate păguboasă la cei ce vor mai mult decât le e putinţa.</p>
               <p rend="justify">Şi mai ales, dacă râvnesc la fapte mari! Căci ei trezesc ne-ncrederea în lucruri mari, aceşti comedianţi şi calpuzani:</p>
               <p rend="justify">—  până în ziua când vor fi falşi chiar faţă de ei înşişi, privind cruciş, spoindu-şi viermoşenia, înfăşuraţi în vorbe mari, cu jalnicele lor virtuţi expuse, cu operele fals-strălucitoare.</p>
               <p rend="justify">Băgaţi de seamă bine, oameni superiori! Nimic nu-mi pare azi mai rar şi mal de preţ decât sinceritatea.</p>
               <p rend="justify">Nu aparţine ziua de-astăzi gloatei? Dar ea nu ştie ce e mare, ce e mic, ce este drept şi sincer: ea este strâmbă din naivitate, ea minte-ntotdeauna.</p>
               <p rend="justify">Băgaţi de seamă bine, oameni superiori, voi – curajoşilor! Oameni cu inima deschisă! Păstraţi-vă temeiurile ascunse! Ziua de astăzi aparţine gloatei.</p>
               <p rend="justify">Ceea ce gloata a-nvăţat să creadă fără temei, cine-ar putea să o dezveţe prin raţiune?</p>
               <p rend="justify">În piaţă oamenii se lasă convinşi prin gesturi largi. Dar raţiunea nu-i inspiră gloatei încredere.</p>
               <p rend="justify">Iar dacă uneori triumfă adevărul, voi întrebaţi-vă cu mare grijă: „Ce straşnică eroare a luptat de partea lui?”</p>
               <p rend="justify">Feriţi-vă şi de savanţi! Ei vă urăsc: căci ei sunt sterpi. Cu ochii lor uscaţi şi reci, ei văd doar păsări jumulite.</p>
               <p rend="justify">Iar unii, lăudându-se, susţin că ei nu mint: dar neputinţa de-a minţi este departe de dragostea de adevăr. Feriţi-vă!</p>
               <p rend="justify">Absenţa febrei încă nu este cunoaştere! în spiritele îngheţate – eu nu cred. Cel care nu ştie să mintă nu ştie nici ce este adevărul.</p>
               <p rend="justify">Vreţi să urcaţi? Slujiţi-vă de propriile voastre picioare! Nu vă lăsaţi târaţi în sus, să nu vă aşezaţi în spatele şi nici pe creştetele altora!</p>
               <p rend="justify">Iar tu, tu eşti călare? Tu călăreşti vioi în sus spre ţelul tău? Prea bine, prietene! Dar nu uita: piciorul tău tlog – el călăreşte laolaltă cu tine.</p>
               <p rend="justify">Iar când îţi vei atinge ţelul şi când vei coborî din şa – tu, omule superior, pe propria ta culme te vei poticni!</p>
               <p rend="justify">Voi, creatorilor, voi, oameni superiori! Numai pe propriul tău copil îl porţi în tine.</p>
               <p rend="justify">Nu vă lăsaţi convinşi, îndoctrinaţi! Cine vă este cel mai aproape uouă? Chiar dacă faceţi totul „pentru-aproapele” – voi nu creaţi nimica pentru el.</p>
               <p rend="justify">Voi, creatorii, să daţi uitării acest „pentru”: virtutea voastră înşivă vă cere să nu faceţi nimica „pentru”, „din cauză”, nici „pentru că”. în faţa-acestor vorbe false şi mărunte, voi astupaţi-vă urechile.</p>
               <p rend="justify">A face ceva „pentru-aproapele” este virtutea celor mărunţei; cei cu deviza „unul pentru altul” şi „o mână spală pe alta”: ei n-au nici dreptul nici forţa de a avea egoismul vostrul în interesul vostru personal, o! creatorilor, gestează prevederea şi prudenţa celor ce poartă-o sarcină! Ceea ce încă nimeni na văzut cu ochii, fructul: iată ce apără şi cruţă şi hrăneşte întreaga voastră dragoste.</p>
               <p rend="justify">Unde se află-ntreaga voastră dragoste, adică în copilul vostru, acolo este şi virtutea voastră! Opera voastră şi voinţa voastră sunt „aproapele” vostru: nu vă lăsaţi îmbrobodiţi de falsele valori!</p>
               <p rend="justify">Voi, creatorilor, voi, oameni superiori! Cel care trebuie să nască e bolnav: cel care a născut este impur.</p>
               <p rend="justify">O, întrebaţi femeile: nimeni nu naşte din plăcere. Doar suferinţa face să cotcodăcească poeţii şi găinile.</p>
               <p rend="justify">O, creatorilor, există multă impuritate-n voi: din cauză că-a trebuit să naşteţi.</p>
               <p rend="justify">Un nou născut: ah! o dată cu el, atâta murdărie vi-ne-n lume! Daţi-vă la o parte! Iar cel care-a născut să-şi facă iarăşi sufletul curat!</p>
               <p rend="justify">Să nu fiţi virtuoşi mai mult decât vă stă-n putinţă! Şi nu vă cereţi vouă înşivă nimic ce nu e verosimil.</p>
               <p rend="justify">Călcaţi pe urmele lăsate de virtuţile părinţilor! Cum vreţi să vă-nălţaţi mai sus, dacă voinţa părinţilor nu se înalţă-alăturea de voi?</p>
               <p rend="justify">Dar cel ce vrea să fie precursor să aibă grijă să nu devină epigon! Acolo unde se află viciile părinteşti, nu vă e dat să deveniţi voi sfinţi!</p>
               <p rend="justify">Dacă părinţii unuia s-au fost dedat la vinuri tari, la vânătoare şi femei, cum va putea să se menţină-n castitate?</p>
               <p rend="justify">Ar fi o nebunie! M-aş mulţumi să-l ştiu bărbat a una, două sau chiar trei femei.</p>
               <p rend="justify">Iar dacă-o să ridice mănăstiri, pe-a căror poartă se va scrie: „Cărarea spre sfinţenie”, eu tot voi zice: la ce bun! e doar o altă nebunie!</p>
               <p rend="justify">Iar dacă-o să ridice pentru sine o închisoare şi-un azil? Prea bine! Tot n-o să cred că le va folosi.</p>
               <p rend="justify">Ceea ce creşte în singurătate e doar ce-aduce fiecare cu sine, chiar şi bestia din el. De-aceea eu nu recomand prea multora singurătatea.</p>
               <p rend="justify">A fost cândva pe lume vreun lucru mai murdar, decât sunt sfinţii pustnici? în juru-acestora se desfrânează nu numai dracii, ci şi porcii.</p>
               <p rend="justify">Sfioşi, cu teamă şi stângaci, asemeni unui tigru ca-re-şi greşeşte saltul, aşa mi-aţi apărut adeseori, oameni superiori, ferindu-vă-ntr-o parte: ca cei cărora nu le-a reuşit o lovitură.</p>
               <p rend="justify">Dar ce-are-a face, jucători de zaruri! Voi nu ştiţi încă să jucaţi şi nici să râdeţi cum se cuvine! Nu stăm noi toţi mereu în faţa unor mese de joc şi-amuzament?</p>
               <p rend="justify">Iar dacă marea lovitură aţi ratat-o, oare sunteţi şi voi nişte rataţi? Iar dacă înşivă voi v-aţi ratat, e oare omul pentru-aceasta – un ratat? Iar dacă omul e ratat, ei bine: înainte! înainte! -</p>
               <p rend="justify">Cu cât ceva e mai de preţ, cu-atât e mai greu de obţinut. Voi, oameni superiori, ce vă aflaţi aici, nu sunteţi toţi – nişte rataţi?</p>
               <p rend="justify">Fiţi voioşi, ce-are-a face! Mai sunt atâtea lucruri cu putinţă! Deprindeţi-vă să râdeţi de voi înşivă, aşa cum trebuie să râdeţi!</p>
               <p rend="justify">Cei de mirare că v-aţi ratat deplin sau că sunteţi semirataţi, voi, sfărâmaţilor-pe-jumătate! Nu se agită, nu zvâcneşte-n voi – chiar viitorul omului?</p>
               <p rend="justify">Tot ce are omul mai adânc, mai depărtat şi mai înalt până la stele, vigoarea lui fără pereche: nu spumegă acestea toate una-mpotriva alteia în oala voastră?</p>
               <p rend="justify">Ce-i de mirare că plesnesc atâtea oale! Deprindeţi-vă să râdeţi de voi înşivă, aşa cum trebuie să râdeţi! Voi, oameni superiori, mai sunt atâtea lucruri cu putinţă!</p>
               <p rend="justify">Şi-ntr-adevăr, atât de multe-au reuşit! Cât de bogat este pământul în mii de lucruri mici şi bune şi desă-vârşite, odrasle ale reuşitelor!</p>
               <p rend="justify">Înconjuraţi-vă de mii de lucruri mici şi bune şi de-săvârşite, oameni superiori! Vă vindecă, când dau în pârgă, sufletul. Desăvârşitu-i dascălul speranţei.</p>
               <p rend="justify">Oare ce-a fost pe lume până-acuma păcatul cel mai mare? Oare na fost cuvântul celui ce zicea: „Vai celor care rid aici!”</p>
               <p rend="justify">Chiar nu găsise el pe lume nici un motiv să râdă? înseamnă că nu căutase bine. Chiar şi-un copil ar fi găsit destule motive.</p>
               <p rend="justify">Acela nu iubea-ndeajuns: altfel ne-ar fi iubit chiar şi pe noi, cei care râdem! El însă ne-a batjocorit şi ne-a urât, şi ne-a promis doar lacrimi şi scrâşnirea dinţilor.</p>
               <p rend="justify">Se cade oare să blestemi ce nu iubeşti?</p>
               <p rend="justify">— Nu mi se pare de bun gust aceasta. El însă a făcut aşa, neînduplecatul. El se trăgea din gloată.</p>
               <p rend="justify">El însuşi nu iubea-ndeajuns – altfel nu s-ar fi mî-niat că nu este iubit de-ajuns. Iubirea mea nu-i flă-mândă de iubire: ea vrea mal mult.</p>
               <p rend="justify">Feriţi-vă de toţi aceşti neînduplecaţi! Ei sunt o biată spiţă cam bolnavă, spiţă de gloată, care se uită doar chiorâş la viaţă, care privesc cu ciudă-acest pământ.</p>
               <p rend="justify">Feriţi-vă de toţi aceşti intransigenţi! Ei calcă greu, au inimi apăsate – ei nu ştiu să danseze. Cum să le fie uşor lor pământul?</p>
               <p rend="justify">Tot ce e bun şi-atinge ţelul încovoiat. îşi încovoaie ca pisicile spinarea, începe-a toarce văzându-şi ferici-rea-apropiată – tot ce e bun ştie să rida.</p>
               <p rend="justify">Pasul arată dacă mergi sau nu pe drumul tău: ui-taţi-vă la mine cum păşesc! Dar cine se apropie de ţel dansează.</p>
               <p rend="justify">Într-adevăr, eu nu sunt ca un stâlp, nu stau acolo ţeapăn, încremenit şi tâmp ca o coloană; îmi place să merg repede.</p>
               <p rend="justify">Şi chiar dacă pe lume mai sunt şi smârcuri şi tristeţe groasă, cel care are glezna sprintenă aleargă peste mî-luri şi dansează ca pe gheaţa netedă.</p>
               <p rend="justify">Sus inimile, fraţi ai mei, mai sus! Mai sus! Dar nu uitaţi picioarele! Săltaţi-le, voi – ageri dansatori, sau şi mai bine: aşezaţi-vă în creştet!</p>
               <p rend="justify">Coroana celor care râd, această cunună din crengi de trandafir, eu însumi m-am încoronat cu ea, eu însumi am decis că risul meu e sfânt. Căci n-am găsit pe nimeni altul destul de tare pentru-aceasta.</p>
               <p rend="justify">Eu, Zarathustra, dansatorul! Eu, Zarathustra cel uşor! cel care dă din aripi, gata pentru zbor, în rând cu toate păsările, mereu dispus şi ager, ferice în uşurătatea sa.</p>
               <p rend="justify">Profetul Zarathustra, profetul care râde, nicicând intransigent şi nici nerăbdător, cel ce iubeşte săriturile: eu însumi m-am încoronat!</p>
               <p rend="justify">Sus inimile, fraţi ai mei, mai sus! Mai sus! Şi nu uitaţi picioarele! Săltaţi-le, voi – ageri dansatori, sau şi mai bine: aşezaţi-vă în creştet!</p>
               <p rend="justify">Există chiar şi-n fericire brute greoaie, există glez-ne-mpiedicate din născare. Acestea ostenesc bizar, asemeni elefantului care-ar cerca să se aşeze-n creştet.</p>
               <p rend="justify">Mai bine să fii nebun de fericire decât să fii nebun de nenoroc, mai bine să dansezi greoi decât să şchiopătezi. Deci învăţaţi înţelepciunea mea: chiar lucrul cel mai rău are două părţi bune -</p>
               <p rend="justify">—  chiar lucrul cel mai rău are picioare bune de dansat; deci învăţaţi voi înşivă, oameni superiori, cum să vă ţineţi pe picioare!</p>
               <p rend="justify">Daţi la o parte văicăreala şi toată-amărăciunea gloatei! Ce jalnici mi se par acuma aceşti bufoni ai gloatei! însă prezentul aparţine gloatei.</p>
               <p rend="justify">Faceţi ca vântul care se năpusteşte din peşterile muntelui: la propriul său fluier vrea să danseze, să crească-n freamăt mările şi să-i urmeze paşii-n salturi mari.</p>
               <p rend="justify">Cel care dă aripi asinilor, cel care mulge chiar leoaicele – lăudat să fie spiritul dezlănţuit, care ca uraganul mătură orice prezent şi orice gloate.</p>
               <p rend="justify">—  duşmanul ciulinilor şi-al celor care taie firu-n patru şi-al tuturor frunzarelor şi buruienilor îngălbenite: lăudat să fie acest aprig uragan plăcut şi liber, care dansează peste smârcuri şi amărăciuni ca peste pajişti.</p>
               <p rend="justify">—  care urăşte ofticoşii gloatei şi toate creaturile amare şi greşite: lăudat să fie acest spirit al spiritelor libere, furtuna cea hohotitoare, cea care suflă pulbere în ochii tuturor morbulenţilor şi purulenţilor!</p>
               <p rend="justify">Voi, oameni superiori, necazul vostru cel mai greu este că nu ştiţi să dansaţi cum trebuie să se danseze – adică dincolo de voi! Dar ce contează că n-aţi reuşit!</p>
               <p rend="justify">O, cât de multe lucruri sunt cu putinţă încă! De-ace-ea învăţaţi să râdeţi dincolo de voi înşivă! Sus inimile, ageri dansatori, mai sus! Mai sus! Şi nu uitaţi să râdeţi sănătos!</p>
               <p rend="justify">Coroana celor care rid, această cunună din crengi de trandafir. – vouă, o! fraţi ai mei, am să v-o-arunc! Am declarat că risul este sfânt; voi, oameni superiori, hai! învăţaţi să râdeţi!</p>
               <p rend="justify">În timp ce pronunţase-aceste vorbe, Zarathustra stătea în pragul peşterii sale; dar după ultimele lui cuvinte, el se sustrase oaspeţilor săi, plecând afară pentru scurtă vreme.</p>
               <p rend="justify">„O, voi, miresme pure, ce mă-nconjuraţi”, strigă, „o! fericită pace-a-mprejurimii! Dar nu-mi văd animalele! Veniţi, veniţi, tu – vulture! tu-şarpe!</p>
               <p rend="justify">Spuneţi-mi totuşi, animalelor: aceşti oameni superiori, aşa cum sunt, nu vi se pare că n-au miros tocmai plăcut? O, voi, miresme pure, ce mă-nconjuraţi! Abia acuma ştiu şi simt, dragi animale, cât vă iubesc.”</p>
               <p rend="justify">Şi Zarathustra zise înc-o dată: „cât vă iubesc, dragi animale!” Iar vulturul şi şarpele, când auziră-aceste vorbe, se ghemuiră lângă el, privindu-l cu atenţie. în fe-lu-acesta, reuniţi toţi trei, tăceau, sorbind şi-adulme-când aerul proaspăt. Căci aerul era aici mai bun decât în jurul oamenilor superiori.</p>
               <p rend="justify">Abia îşi părăsise Zarathustra peştera, că vrăjitorul cel bătrân se ridică, privi viclean în jurul lui şi zise: „I-afară!</p>
               <p rend="justify">Şi iată, deja simt, oameni superiori – îngăduiţi-mi acest nume de laudă şi măgulire, ca şi lui – eu simt atingerea acelui spirit rău ce mă domină, al amăgirii şi magiei, a demonului meu plin de tristeţe.</p>
               <p rend="justify">—  acela care-i e lui Zarathustra pe drept temei potrivnic: iertaţi-l. Acum el vrea să se producă-n faţa voastră, el crede că e tocmai ora lui; degeaba lupt cu spiritul acesta rău.</p>
               <p rend="justify">Pe voi, pe toţi, oricâte nume onorabile v-aţi da – fie că vă numiţi „spirite libere”, sau „autentice”, sau „penitenţi ai spiritului”, sau „cei descătuşaţi”, sau „plini de dor”.</p>
               <p rend="justify">—  pe voi, pe toţi, care ca mine suferiţi de marele dezgust, al căror vechi Dumnezeu e mort, şi-al căror nou Dumnezeu încă n-a apărut în scutece şi leagăn</p>
               <p rend="justify">—  pe voi, pe toţi, diavolul-vrăjitor, spiritul meu cel rău, da – vă iubeşte.</p>
               <p rend="justify">Eu vă cunosc, oameni superiori, ca şi pe el – cunosc şi monstru-acesta, pe care fără voia mea-l iubesc, pe Zarathustra: el mi-a părut adeseori că poartă o mască de sfânt frumoasă.</p>
               <p rend="justify">—  un nou şi straniu travesti, în care spiritului meu cel rău, diavolul cel trist, îi place să se-nfăşoare – eu îl iubesc pe Zarathustra tocmai din cauza acestui spirit rău al meu, adeseori socot astfel.</p>
               <p rend="justify">Dar iată că spiritu-acesta al tristeţii îmi dă târcoale, mă domină acest demon al înserării: şi-ntr-adevăr, oameni superiori, ceea ce pofteşte el -</p>
               <p rend="justify">—  deschideţi bine ochii! – ceea ce el pofteşte este să vi se-arate gol, ori ca bărbat, ori ca femeie, încă nu ştiu; însă el vine, mă domină, vai! fiţi atenţi cu toţii!</p>
               <p rend="justify">Se stinge zarva zilei, se înserează pentru orice lucru, chiar pentru cele bune; acuma ascultaţi doar şi priviţi, oameni superiori, ce fel de diavol e – bărbat? femeie?</p>
               <p rend="justify">—  spiritu-acesta al tristeţii de amurg!”</p>
               <p rend="justify">Aşa grăit-a bătrânul vrăjitor, privind cu şiretenie în jur şi-apoi întinse mâna după harfă.</p>
               <p rend="justify">În zarea ce se adumbreşte, Când mângâierea stropilor de rouă</p>
               <p rend="justify">Coboară pe pământ, Nedesluşită şi neauzită</p>
               <p rend="justify">Căci gingaşe sandale poartă</p>
               <p rend="justify">Această rouă ca orice blajină bunătate – îţi aminteşti, îţi aminteşti tu, inimă-nfocată, Ce sete îţi era atunci, De lacrimile cerului şi picăturile de rouă</p>
               <p rend="justify">Cât de pârjolită şi de dornică erai, Când pe veştejite căi de iarbă</p>
               <p rend="justify">Ochii cei răi ai soarelui de-amurg</p>
               <p rend="justify">Te urmăreau pe sub copaci întunecaţi, Ochii-orbitori, de jar, ai soarelui răuvoitor?</p>
               <p rend="justify">„Tu – peţitor al Adevărului? Tu?” – aşa râdeau de One – „Nu, nicidecum! numai poet!</p>
               <p rend="justify">Un animal de pradă, viclean, ce umblă pe furiş, Ce trebuie să mintă, Ce trebuie să mintă conştient şi voluntar:</p>
               <p rend="justify">Lacom de pradă, Sub masca lui vărgată, El sie însuşi mască</p>
               <p rend="justify">Şi sie însuşi pradă -</p>
               <p rend="justify">El – peţitor al Adevărului?</p>
               <p rend="justify">Nu, nicidecum! Numai nebun! Numai poet!</p>
               <p rend="justify">Numai vorbind împestriţat, Răcnind pestriţ sub masca-i de nebun, Călcând în fugă punţi de vorbe-nşelătoare, Pe curcubeie colorate, între ceruri false</p>
               <p rend="justify">Şi pământuri false, Tot dând târcoale şi planând la întâmplare -</p>
               <p rend="justify">Numai nebun! Numai poet!</p>
               <p rend="justify">El – peptor al Adevărului? Nici calm, decis, neted şi rece Ca o icoană, Ca o statuie-a unui zeu, Nici înălţat în faţa templelor, Ca paznic unui prag zeiesc:</p>
               <p rend="justify">Nu! duşmănos unor atare statui ale-Adevărului, Mult mai acasă în pustiu ca-n faţa templelor, Capricios ca o pisică, Sărind pe-orice fereastră</p>
               <p rend="justify">Zvârr! la întâmplare, Adulmecând păduri virgine, Şi-amuşinând, răpit de pofte şi de patimi, Să se strecoare cu-alte fiare</p>
               <p rend="justify">Cu blăni vărgate prin păduri virgine, Neruşinat de sănătos, vărgat, frumos, Cu nara fremătând</p>
               <p rend="justify">De fericirea de-a batjocori, setos de sânge, infernal, Prădând, şi furişându-se, şi stând la pândă -</p>
               <p rend="justify">Sau ca un vultur care multă vreme, Mult timp, priveşte ţintă în abis, în propriul său abis:</p>
               <p rend="justify">O, cât de-adânc sub el.</p>
               <p rend="justify">Tot mai adânc, Mereu în inima adâncului rotindu-se! -</p>
               <p rend="justify">Apoi, deodată, glonţ.</p>
               <p rend="justify">Căzând din zbor, înşfacă mieii, Brusc prăbuşindu-se, lihnit, Şi tare pofticios de miei, Duşman de moarte-al celor cu suflete de miel, Duşman cumplit a tot ce îi apare în formă, cu priviri şi cu cârlionţi de miel, Aşa, Asemeni vulturului şi panterei sunt dorinţele poeţilor, Dorinţele sub mii de măşti ascunse ale tale, Nebunule! Poetule!</p>
               <p rend="justify">Căci tu, când vezi un om, Pe Dumnezeu ca oaie -</p>
               <p rend="justify">Să sfâşii Dumnezeul cel ascuns în om Ca pe o oaie-ascunsă-n ora, Şi sfâşiindu-l să râzi -</p>
               <p rend="justify">Aceasta, aceasta, este fericirea ta! O fericire de vultur şi panteră! O fericire de poet şi de nebun!” – în zarea ce se adumbreşte, Când luna ca o seceră verzuie prin roşeţi de purpură invidioasă se strecoară:</p>
               <p rend="justify">Duşman al zilei, Secerând cu fiecare pas în taină hamacele de trandafiri</p>
               <p rend="justify">Până ce pier, adânc în noapte, palide, dispar -</p>
               <p rend="justify">Aşa eu însumi am căzut cândva</p>
               <p rend="justify">Din nebunia Adevărului, De dorul meu după lumina zilei, Bolnav de zi, bolnav de raze, Căzând adânc, spre seară-n întuneric:</p>
               <p rend="justify">De-un singur Adevăr înceţoşat şi mistuit:</p>
               <p rend="justify">—  îţi aminteşti, îţi aminteşti, tu, inimă-nfocată, Ce însetată erai? -</p>
               <p rend="justify">Să Jiu gonit</p>
               <p rend="justify">Dhorice Adevăr, Numai nebuni</p>
               <p rend="justify">Numai poetl</p>
               <p rend="justify">Aşa cântă la harfă vrăjitorul; şi toţi ceilalţi ca nişte păsări se lăsară prinşi pe nesimţite în plasa viclenei, melancolicei plăceri. Doar spiritul cel scrupulos nu se lăsă răpit: el smulse iute harfa vrăjitorului strigând: „Aer! Vreau aer proaspăt! Să intre Zarathustra! Tu, vrăjitor bătrân şi rău, strici aerul din peşteră, făcându-l înăbuşitor!</p>
               <p rend="justify">Perfidule şi rafinatule, tu ne corupi stârnind în noi pofte şi tulburări necunoscute. Vai nouă, dacă cineva ca tine ajunge să ne-nveţe care-i esenţa adevărului!</p>
               <p rend="justify">Vai tuturor spiritelor libere, care nu se feresc de-ase-menea amăgitori ca tine! Sa terminat cu libertatea lor: tu îi înveţi şi-ademeneşti din nou în temniţă.</p>
               <p rend="justify">—  tu, demon melancolic şi bătrân, tu cânţi ca la un fluier fermecat, tu eşti întocmai ca aceia care tot lău-dând neprihănirea atrag încet pe oameni spre desfrâu!”</p>
               <p rend="justify">Aşa grăit-a spiritul cel scrupulos; însă bătrânul vrăjitor privind în jurul său îşi savura victoria şi înghiţea de-aceea mai uşor necazul ce i se făcea. „Taci”, zise el aproape-n şoaptă, „un cântec bun are ecou asemeni; iar după cântecele bune se cade să păstrezi tăcere lungă.</p>
               <p rend="justify">Aşa fac toţi aceşti oameni superiori. Dar tu, tu prea puţin ai înţeles din cântul meu! Tu n-ai deloc simţul vrăjitoriei.” „Mă lauzi”, îi ripostă spiritul scrupulos, „dacă mă deosebeşti de tine, nu-i aşa! Dar voi, ceilalţi – ce văd eu oare? Staţi toţi tăcuţi, cu ochi libidinoşi.</p>
               <p rend="justify">Voi, suflete libere, unde vă e libertatea? Sunteţi – sau mi se pare – ca aceia care, privind prea multă vreme cum dansează fete desfrânate, îşi simt chiar sufletele lor dansând!</p>
               <p rend="justify">În voi, oamenii superiori, se află – mult mai mult ca-n mine – ceea ce vrăjitorul însuşi a numit duh rău al imposturii şi înşelăciunii: – probabil suntem foarte diferiţi.</p>
               <p rend="justify">Într-adevăr, noi împreună am vorbit şi-am cugetat de-ajuns, 'nainte ca Zarathustra să se-ntoarcă-n peşteră, ca să nu ştiu prea bine: de fapt, noi suntem diferiţi.</p>
               <p rend="justify">Noi căutăm aici pe culme lucruri diferite. Eu caut cât mai multă certitudine, de-aceea am venit la Zara-thustra. Căci el e turnul şi voinţa cea mai tare -</p>
               <p rend="justify">—  astăzi, când toate se clatină şi când întreg pămân-tul tremură. Voi însă, după ochii pe care-i faceţi, cred că-aţi venit să căutaţi mai multă incertitudine.</p>
               <p rend="justify">—  mai mulţi fiori, mai mult pericol, mai mult cutremur de pământ. Dar voi, scuzaţi-mi îngâmfarea, oameni superiori.</p>
               <p rend="justify">—  voi jinduiţi, pe cât se pare, după viaţa cea mai josnică şi mai periculoasă, aceea care-mi face cea mai multă spaimă, după viaţa fiarelor sălbatice, din codri, peşteri, din munţi prăpăstioşi şi râpi întortocheate.</p>
               <p rend="justify">Şi nu vă place călăuza care vă scapă de primejdie, ci ademenitorul care vă-abate de pe drumul drept, însă, deşi asemenea dorinţe vă bântuie cu-adevărat, eu totuşi nu le cred posibile.</p>
               <p rend="justify">Căci spaima este sentimentul fundamental şi moştenit al omului; spaima explică toate, păcatele ca şi virtuţile ereditare. Din spaimă creşte şi virtutea mea, al cărei nume e ştiinţă.</p>
               <p rend="justify">Spaima în faţa fiarelor sălbatice – pe care omul a deprins-o de-a lungul vremurilor, inclusiv în faţa fiarei din sine care-l înspăimântă – pe-aceea Zarathustra o numeşte „fiara lăuntrică”.</p>
               <p rend="justify">Această spaimă veche şi durabilă, care sa rafinat pină la urmă, şi-a devenit spirituală, religioasă – azi, mi se pare, poartă numele – Ştiinţă.”</p>
               <p rend="justify">Aşa grăit-a spiritul cel scrupulos; dar Zarathustra, care tocmai intra în peşteră şi auzise sau ghicise cele din urmă vorbe ale lui, îi aruncă acestuia un pumn de trandafiri şi râse de aceste „adevăruri”. Adică cum!„ strigă el, „oare ce-mi este dat să-aud? într-adevăr, mă bate gândul că unul dintre noi doi este nebun: iar „adevărul tău” am să ţi-l răsucesc până ce ţi-l răstorn de tot.</p>
               <p rend="justify">Spaima de fapt – este excepţia noastră. însă curajul, spiritul de aventură şi gustul pentru tot ce e nesigur, de ne-ndrăznit – curajul mi se pare că acoperă întreaga preistorie umană.</p>
               <p rend="justify">Gelos pe cele mai cumplite şi mai sălbatice fiare, omul le-a şi furat toate virtuţile: în felu-acesta devenit-a – om.</p>
               <p rend="justify">Acest curaj, până la urmă rafinat, spiritual şi religios, curajul omului cu-aripi de vultur şi-nţelepciune de şarpe, acesta, mi se pare, se numeşte astăzi – „</p>
               <p rend="justify">JZarathustraF strigară toţi care stăteau acolo împreună ca într-un singur glas, râzând în hohote, încât norul cel greu care-i umbrise dispăru. Chiar vrăjitorul râse, zicând cu multă prevedere: „Ei da! Iată-mă acum scăpat de spiritul meu rău!</p>
               <p rend="justify">Dar nu v-am prevenit eu însumi, spunându-vă că e un impostor, un spirit mincinos şi-amăgitor?</p>
               <p rend="justify">Şi mai ales când se arată gol. De ce pot eu în faţa perfidiei lui? Eu l-am făcut pe el şi lumea-ntreagă?</p>
               <p rend="justify">Ei bine! Hai să ne înţelegem iar, ca nişte oameni cumsecade! Degeaba se tot uită Zarathustra atâta de urât la mine – uitaţi-l, cât este de furios -:</p>
               <p rend="justify">—  înainte de căderea nopţii mă va iubi din nou şi mă va lăuda, el nu poate să stea prea multă vreme, fără să facă-asemenea prostii.</p>
               <p rend="justify">El – îşi iubeşte duşmanii: e artă-n care se pricepe mai bine ca oricare altul. Dar se răzbună pentru-aceasta – pe prieteni!”</p>
               <p rend="justify">Aşa grăit-a bătrânul vrăjitor, iar oamenii superiori i-au dat dreptate: încât şi Zarathustra le strânse mâini-le, cu răutate şi iubire, prietenilor săi, pe rând la fiecare – asemeni unuia care spre-a îndrepta un lucru îşi cerea iertare. Dar când ajunse iar în faţa ieşirii din peşteră, iată că-l încercă din nou dorinţa să iasă să respire aer curat şi să-şi revadă animalele – şi era gata să se furişeze-afară.</p>
               <p rend="justify">' LA FIICELE PUSTIULUI</p>
               <p rend="justify">„Stai, nu ieşi!” îi zise-atuncea călătorul ce se numise pe sine umbra lui Zarathustra, „rămâi cu noi – căci altfel vechea noastră mâhnire are să ne-apuce iarăşi.</p>
               <p rend="justify">De când bătrânul nostru vrăjitor ne-a desfătat cu ce avea mai josnic, iată că bunul, cuviosul papă înoată-n lacrimi, cu totul avântat din nou pe marea melancoliei.</p>
               <p rend="justify">Regii de-acolo încă se mai stăpânesc: ei sunt aceia care fără-ndoială au înţeles mai bine lecţia de astăzi! Dar dacă n-ar avea alături nici un martor, eu pun pariu că i-ar cuprinde şi pe ei vicleanul joc din nou -</p>
               <p rend="justify">—  jocul viclean al norilor care se târiie, al umedelor întristări, al cerurilor sumbre, al sorilor acoperiţi, al vânturilor care urlă toamna -</p>
               <p rend="justify">—  jocul viclean al urletelor şi strigătelor noastre de durere: rămâi cu noi, o! Zarathustra! E multă mizerie secretă-aici, care ar vrea să se exprime, multă-nserare şi mulţi nori, mult aer înăbuşitor!</p>
               <p rend="justify">Tu ne-ai dat hrană bună şi-nvăţături solide: nu-ngădui ca, după cină, să ne-asalteze iarăşi molatici demoni muiereşti!</p>
               <p rend="justify">Eşti singurul ce-aduci în jurul tău un aer limpede şi care dă putere! Găsit-am oare eu vreodată pe pământ aer atât de sănătos ca-n peştera aceasta?</p>
               <p rend="justify">Şi totuşi multe ţări am colindat şi fel de fel de aer am tras pe nări şi-am preţuit: dar lângă tine, crede-mă, cunosc plăcerea cea mai mare!</p>
               <p rend="justify">De-aceea, îngăduie de-aceea unei bătrâne amintiri! îngăduie-mi o veche cântare de ospăţ, pe care-odini-oară am compus-o la fiicele pustiului -</p>
               <p rend="justify">—  la care era, într-adevăr, un aer la fel de bun şi limpede, oriental; acolo m-am simţit eu mai departe de-această bătrână Europă înnorată, atât de melancolică şi umedă!</p>
               <p rend="justify">Pe vremea aceea îmi plăceau fiicele Orientului şi ce-ru-acela de azur, pe care nici un nor şi nici un cuget nul umbreau.</p>
               <p rend="justify">Voi n-o să credeţi cu câtă cuviinţă stăteau ele, de-ndată ce nu mai dansau – tăcând, şi fără nici un gând, ca tot atâtea mici secrete, ca tot atâtea enigme-n-ghirlandate, ca tot atâtea nuci de la desert -</p>
               <p rend="justify">—  într-adevăr străine, colorate, dar neumbrite: enigme ce se lasă dezlegate: de dragu-acestor fete am compus atunci un psalm de după cină.”</p>
               <p rend="justify">Aşa grăit-a călătorul sau umbra; şi mai-nainte ca cineva să-i dea răspuns, luase din mâna vrăjitorului bătrân harfa şi, cu picioarele încrucişate, el arun-că-mprejuru-i o privire senină şi-nţeleaptă; cu nările însă sorbea încet şi-ntrebător aerul grotei, ca unul ca-re-ntr-un ţinut străin adulmecă un aer nou şi proaspăt. Apoi, scoţând un fel de strigăt, începu să cânte.</p>
               <p rend="justify">Pustiul creşte: vai celui ce-ascunde-n sine pustiuri!</p>
               <p rend="justify">Aha! Solemn!</p>
               <p rend="justify">Într-adevăr solemn!</p>
               <p rend="justify">Un vrednic început!</p>
               <p rend="justify">O, africanic de solemn!</p>
               <p rend="justify">Demn de-un leu</p>
               <p rend="justify">Sau de-o maimuţă urlătoare moralistă -</p>
               <p rend="justify">—  care nu-i însă pentru voi, Voi, prietene multpreaiubite.</p>
               <p rend="justify">La glezna cărora îi este dat întâia oară</p>
               <p rend="justify">Unui european</p>
               <p rend="justify">Să se aşeze sub palmieri. Sela.</p>
               <p rend="justify">Într-adevăr minunăţie! Iată-mă-acuma aşezat în pragul pustiului şi totuşi</p>
               <p rend="justify">Din nou atâta de departe de pustiu, Pustiit chiar şi-n nimic:</p>
               <p rend="justify">Adică înghiţit</p>
               <p rend="justify">De-această mică oază -</p>
               <p rend="justify">—  cum tocmai îşi căsca Iubitul bot, Cel mai înmiresmat din toate boturile:</p>
               <p rend="justify">Căzui în el, Adânc, încet – aici la voi, Prietene multpreaiubite! Sela.</p>
               <p rend="justify">Salut, salut această balenă, Care-şi primi atât de bucuroasă</p>
               <p rend="justify">Oaspetele! – înţelegeţi</p>
               <p rend="justify">Savanta mea aluzie?</p>
               <p rend="justify">Salutare pântecelui ei, De-a fost o oază</p>
               <p rend="justify">Tot atâta de plăcută ca</p>
               <p rend="justify">Aceasta: fapt de care însă mă-ndoiesc.</p>
               <p rend="justify">—  căci vin din Europa, Ea, care este mai bănuitoare Decât toate nevestele bătrâne. Ajute-o Domnul să se schimbe! Amin!</p>
               <p rend="justify">Acuma stau aici în oaza-aceasta minusculă, Ca o curmală</p>
               <p rend="justify">Brună, înzaharată, plesnind de aur, lacom</p>
               <p rend="justify">De gura rotunjită-a unei fete, Mai mult însă de dinţi de fată</p>
               <p rend="justify">Reci, albi ca neaua şi-ascuţiţi, Dinţi muşcători, la care-ntr-adevăr tânjesc</p>
               <p rend="justify">Din inimă toate curmalele fierbinţi. Sela.</p>
               <p rend="justify">Asemeni amintitelor</p>
               <p rend="justify">Fructe din Sud şi prea asemeni</p>
               <p rend="justify">Lor, zac aici, înconjurat</p>
               <p rend="justify">De zboruri mici de gâze, Adulmecat şi prins în joc, Şi de asemenea, de şi mai mici, Mai nebuneşti, mai vinovate</p>
               <p rend="justify">Dorinţi şi toane plin –</p>
               <p rend="justify">Asediat de voi,;</p>
               <p rend="justify">Voi mute, visătoare;</p>
               <p rend="justify">Fete-pisici, Dudu şi Suleika.</p>
               <p rend="justify">—  şi însfinxat, spre-a îndopa un singur: cuvânt cu sumedenie de simţiri:; i ¦ (Să-mi ierte Domnul) „: Acest păcat în contra limbii!)</p>
               <p rend="justify">—  deci şed aici, în aerul cel mai plăcut. Un aer ca de paradis într-adevăr, Un aer limpede, uşor, cu dungi de aur, Atare aer doar pe vremuri</p>
               <p rend="justify">Se pogora din lună -</p>
               <p rend="justify">Din întâmplare</p>
               <p rend="justify">Sau datorită cutezanţei?</p>
               <p rend="justify">Cum povestesc poeţii de-altădată.</p>
               <p rend="justify">Dar eu, bănuitor, am totuşi</p>
               <p rend="justify">O bănuială, căci vin din</p>
               <p rend="justify">Europa, Ea care este mai bănuitoare</p>
               <p rend="justify">Decât toate nevestele bătrâne.</p>
               <p rend="justify">Ajute-o Domnul să se schimbe!</p>
               <p rend="justify">Amin!</p>
               <p rend="justify">Sorbind acest văzduh desfătător, Cu nările umflate precum cupe, Fără amintiri şi fără viitor, Stau aici, voi, Prietene multpreaiubite, Uitându-mă la palmierul</p>
               <p rend="justify">Care, asemeni unei dansatoare, Se-nclină, se-nmlădie, se leagănă din şolduri.</p>
               <p rend="justify">—  îţi vine-a face ca el, privindu-l mult! Asemeni unei dansatoare, care, îmi vine-a crede, A stat prea mult, primejdios de mult, Mereu, mereu numai într-un picior?</p>
               <p rend="justify">—  până-a ajuns, îmi vine-a crede, Să uite de celălalt picior? Zadarnic cel puţin itif.</p>
               <p rend="justify">Am căutat giuvaerul-geamăn Dispărut</p>
               <p rend="justify">—  adică celălalt picior – în sfânta vecinătate</p>
               <p rend="justify">A preaiubitei, preagingaşei sale rochii</p>
               <p rend="justify">Din pene, puf de evantai, paiete.</p>
               <p rend="justify">Da, dacă voi, frumoase prietene, Binevoiţi să-mi daţi crezare:</p>
               <p rend="justify">Ea l-a pierdut!</p>
               <p rend="justify">A dispărut!</p>
               <p rend="justify">Pe veci a dispărut</p>
               <p rend="justify">Piciorul celălalt</p>
               <p rend="justify">Păcat de celălalt picior atât de gingaş!</p>
               <p rend="justify">Ah, unde – putea să-l lase-n tristă părăsire?</p>
               <p rend="justify">Picior însingurat!</p>
               <p rend="justify">E poate pradă spaimei în faţa unui leu cumplit</p>
               <p rend="justify">Zbârlindu-şi coama lui de aur? Sau poate</p>
               <p rend="justify">E deja jos, e ronţăit -</p>
               <p rend="justify">Vai, vai! e ronţăit, ce jale! Sela.</p>
               <p rend="justify">O, nu mai plângeţi</p>
               <p rend="justify">Voi, inimi slabe!</p>
               <p rend="justify">O, nu mai plângeţi</p>
               <p rend="justify">Voi, inimi de curmale! Sâni de lapte!</p>
               <p rend="justify">Voi, pungi mărunte, Inimi de dulce lemnişor!</p>
               <p rend="justify">Tu, palidă Dudu!</p>
               <p rend="justify">Suleika, fii bărbată! Curaj! Curaj!</p>
               <p rend="justify">— Sau poate</p>
               <p rend="justify">Ceva mai tare, vreun întăritor Al inimii ar trebui aici? Vreo maximă plină de mir? Vreo-ncurajare mai solemnă? -</p>
               <p rend="justify">Ridică-te! Sus, demnitate!</p>
               <p rend="justify">Virtute demnă! Demnă de-un european!</p>
               <p rend="justify">Suflaţi, suflaţi din nou</p>
               <p rend="justify">Voi, foale-ale virtuţii!</p>
               <p rend="justify">Ha!</p>
               <p rend="justify">Rageţi înc-o dată! ¦ *</p>
               <p rend="justify">Să rageţi ca un moralist!</p>
               <p rend="justify">Ca leul moralist</p>
               <p rend="justify">Ce rage-n faţa fiicelor pustiului!</p>
               <p rend="justify">— Căci răgetul virtuţii</p>
               <p rend="justify">Voi, preaiubite fete, Este mai mult</p>
               <p rend="justify">Ca orice-ardoare de european, ca orice foame de european!</p>
               <p rend="justify">Şi iată-mă</p>
               <p rend="justify">European, Nu pot fi altfel, Domnul să-mi ajute!</p>
               <p rend="justify">Amin!</p>
               <p rend="justify">Pustiul creşte: vai celui ce-ascunde-n sine pustiuri!</p>
               <p rend="justify">După cântecul călătorului şi al umbrei, peştera se umplu deodată de zgomot şi de râsete: şi cum toţi oaspeţii adunaţi vorbeau deodată, şi chiar măgarul, prin-zând şi el curaj, nu sta tăcut, Zarathustra simţi un pic de silă şi batjocură faţă de oaspeţi: deşi o clipă veselia lor îl bucurase. Căci el o socotea un semn de vindecare. De-aceea, se duse-ncet afară ca să vorbească iar cu animalele.</p>
               <p rend="justify">„Ce s-a ales din suferinţa lor?” îşi zise el, şi se eliberă de o mică supărare – „la mine, parcă, ei s-au dezvăţat de suferinţă!</p>
               <p rend="justify">—  chiar dacă, din păcate, nu şi de obiceiul de a ţipa.” Şi Zarathustra îşi astupă urechile, căci tocmai I-A-ul măgarului se-amesteca ciudat cu larma veselă a oamenilor superiori.</p>
               <p rend="justify">„Se veselesc”, îşi zise el din nou, „şi cine ştie? poate pe cheltuiala gazdei lor; dar, deşi eu i-am învăţat să râdă, ei tot nu rid cu risul meu.</p>
               <p rend="justify">Dar ce-are-a face! Sunt oameni băirini: se vindecă în felul lor şi rid în felul lor. Urechii mele i-a fost dat să-ndure lucruri şi mai rele, şi totuşi nu s-a iritat.</p>
               <p rend="justify">Această zi e o izbândă: deja cedează, deja se duce spiritul împovărării, duşmanul meu de moarte! Ce bine va sfârşi această zi, care-a-nceput atât de greu şi neprielnic!</p>
               <p rend="justify">Ea vrea să se încheie. Se lasă-amurgul: ca un cavaler agil, el călăreşte valurile mării! O, cum se leagănă el, fericitul, care se-ntoarce-acasă, în şeaua lui de purpură!</p>
               <p rend="justify">Se uită cerul limpede la el, şi lumea-şi află tihna în adânc. Voi, oameni stranii, care-aţi venit la mine, cu mine aici merită a se locui!”</p>
               <p rend="justify">Aşa grăit-a Zarathustra. Şi iarăşi răsunară strigătele şi râsetele oamenilor superiori din peşteră: atunci el reîncepu: „Da, au muşcat, momeala mea e bună: se risipeşte spiritul împovărării, duşmanul lor. Au şi-nvăţat să râdă de ei înşişi: oare-aud bine?</p>
               <p rend="justify">Asupra lor acţionează hrana mea, învăţătura plină de seve şi vigoare. într-adevăr, nu i-am hrănit doar cu legume apoase! Ci le-am dat hrană de războinici, hrană de-nvingători: o nouă vrere am trezit în ei.</p>
               <p rend="justify">Li s-au ştimit în braţe şi picioare noi speranţe, inima lor s-a dilatat. Acuma ei găsesc cuvinte noi, sufletul lor va respira îndată cutezanţa.</p>
               <p rend="justify">Această hrană nu-i desigur pentru copii, nici pentru femeile languroase, fie bătrâne, fie tinere. Stomacurile acestora nu se vor lăsa convinse astfel: eu nu le sunt nici medic şi nici dascăl.</p>
               <p rend="justify">Îşi uită scârba aceşti oameni superiori: cu-atât mai bine! acesta e triumful meu. Ei sunt în siguranţă pe domeniul meu, orice ruşine prostească dispare, aici ei se revarsă liberi.</p>
               <p rend="justify">Ei îşi revarsă inimile, plăcute ore vor trăi din nou, sărbătoresc din nou şi rumegă, sunt recunoscători.</p>
               <p rend="justify">Acesta mi se pare semnul cel mai bun: au învăţat recunoştinţa. Nu peste mult vor inventa noi sărbători, noi monumente ridica-vor în cinstea vechilor lor bucurii.</p>
               <p rend="justify">Ei sunt convalescenţii” – Aşa grăit-a Zarathustra bucuros, vorbind cu sine însuşi, cu ochii duşi departe. Iar animalele lui, ghemuindu-se într-însul, îi respectau tăcerea şi fericirea.</p>
               <p rend="justify">Dar brusc auzul lui Zarathustra se sperie: căci peştera, ce până-atunci fusese plină de larmă şi de râsete, deodată deveni tăcută ca un mormânt; iar nasul lui surprinse-un miros foarte înmiresmat. Un abur şi un fum ca de tămâie, parc-ar fi ars conuri de pin.</p>
               <p rend="justify">„Ce s-a-ntâmplat? Cu ce se-ocupă ei acolo?” se întrebă el, pornind uşor către intrare, spre a-i vedea pe oaspeţi fără a fi văzut. însă minunea minunilor! ce-i fu sortit să vadă cu propriii săi ochi!</p>
               <p rend="justify">„Ei au redevenit cu toţi cucernici, se roagă, sunt nebuni!” murmură el minunându-se peste măsură. Şi-ntr-adevăr! Toţi aceşti oameni superiori – şi cei doi regi, şi papa în retragere, şi vrăjitorul rău, şi cerşetorul cel de bunăvoie, şi călătorul-umbră, profetul cel bă-trân, şi spiritul cel scrupulos, şi omul cel mai respingător – stăteau toţi în genunchi, parc-ar fi fost nişte copii sau nişte babe cuvioase, şi se-nchinau măgarului. Iar omul cel mai respingător chiar se pornise pe gâlgâieli şi sforăieli, parcă ceva inexprimabil voia să iasă din el; dar când articula câteva vorbe, iată – era doar o litanie pioasă şi ciudată spre lauda măgarului cel adorat şi tămâiat. Litanie care suna aşa:</p>
               <p rend="justify">Amin! Slavă şi cinste, şi înţelepciune, şi recunoştinţă, şi glorie, şi putere acestui Dumnezeu al nostru, acum şi-n vecii vecilor!</p>
               <p rend="justify">— Şi iată că măgarul răgea I-A1.</p>
               <p rend="justify">El duce greul nostru în spinare, el a luat înfăţişare de servitor, el este răbdător din fire, nu zice niciodată Nu; iar cel care-şi iubeşte zeul – acela-l pedepseşte.</p>
               <p rend="justify">— Şi iată că măgarul răgea I-A.</p>
               <p rend="justify">El n-are grai decât spre-a spune Da lumii pe care a creat-o; e felul său de a aduce slavă lumii sale. Viclenia îl îndeamnă să nu vorbească: de-aceea rareori n-are dreptate.</p>
               <p rend="justify">— Şi iată că măgarul răgea I-A.</p>
               <p rend="justify">Neobservat cutreieră el lumea. Culoarea trupului i-e cenuşie, în care îşi înfăşură virtutea. Iar dacă are spirit, îl ascunde. Dar toată lumea crede-n urechile lui mari.</p>
               <p rend="justify">— Şi iată că măgarul răgea I-A.</p>
               <p rend="justify">Câtă ascunsă-nţelepciune stă în urechile lui lungi şi-n faptul că rosteşte-ntotdeauna doar Da şi niciodată Nu! Oare n-a făurit el lumea după chipul său, adică cit mai proastă cu putinţă?</p>
               <p rend="justify">— Şi iată că măgarul răgea I-A.</p>
               <p rend="justify">Tu mergi pe drumul drept sau strâmb; puţin îţi pasă că noi oamenii îl credem drept sau strâmb. împărăţia ta e dincolo de bine şi de rău. Candoarea ta e că nu ştii ce e candoarea.</p>
               <p rend="justify">— Şi iată că măgarul răgea I-A.</p>
               <p rend="justify">Uite, tu nu alungi pe nimeni de la tine, nici pe cerşetori şi nici pe regi. Tu laşi copiii să vină la tine, iar când ştrengarii răi te amăgesc, tu le răspunzi atât de simplu I-A.</p>
               <p rend="justify">— Şi iată că măgarul răgea I-A.</p>
               <p rend="justify">Îţi plac smochinele crude şi măgăriţele şi nu dis-preţuieşti mâncarea bună. Inima ta se-mprospătează</p>
               <p rend="justify">1. Joc de cuvinte intraductibil: cuplul de vocale I-A corespunde în germană afirmaţieija. Este folosit de mai multe ori în text. IN.t) cu-un ciuline, când ţi-e foame. Fapt care-arată-nţelep-ciune dumnezeiască.</p>
               <p rend="justify">— Şi iată că măgarul răgea I-A.</p>
               <p rend="justify">Ajuns în punctu-acesta al litaniei, nemaifiind în stare să se stăpânească, Zarathustra strigă el însuşi I-A, mult mai puternic ca măgarul, ţâşnind în mijlocul oaspeţilor săi înnebuniţi. „Dar ce vă-apucă, oameni buni?” strigă, în timp ce-i ridica de la pământ pe cei ce i se prosternaseră-nainte. „Vai vouă, dacă un altul decât Zarathustra v-ar vedea:</p>
               <p rend="justify">Oricine vă va judeca, după această nouă credinţă-a voastră, drept cei mai înverşunaţi blasfematori, drept mai neghiobi ca toate babele!</p>
               <p rend="justify">Iar tu, bătrâne papă, cum poţi tu însuţi să te potriveşti cu-aceştia şi să adori în felu-acesta un măgar drept Dumnezeu?” – „O, Zarathustra”, răspunse papa, „iartă-mă; însă despre Dumnezeu eu ştiu cu mult mai multe decât tine. Şi nici nu-i cu putinţă altfel.</p>
               <p rend="justify">Mai bine să-l adori pe Dumnezeu în forma-aceasta decât să i te-nchini fără ai da o formă! Gândeşte-te la maxima aceasta, prieten nobil, şi repede ai să ghiceşti câtă înţelepciune se ascunde-n ea.</p>
               <p rend="justify">Cel care a zis că „Dumnezeu e spirit” – acela până astăzi a făcut pe lume cei mai mulţi paşi, cele mai multe salturi spre necredinţă. Un astfel de cuvânt nu e uşor de îndreptat pe lume!</p>
               <p rend="justify">Bătrina-mi inimă se bucură şi ţopăie că încă mai e ceva pe pământ la care să se-nchine. O, Zarathustra, iartă-i acestei inimi bătrâne şi cucernice de papă!” „Şi tu”, zise Zarathustra călătorului şi umbrei, „tu te făleşti crezându-te un spirit liber? Şi te dedai aici idolatriei, maimuţărind pe popi?</p>
               <p rend="justify">Într-adevăr, te porţi aici mai rău decât la fetele acelea oacheşe şi stricate, tu mizerabil neofit ce eşti!” „Destul de mizerabil”, răspunse călătorul şi umbra. „Tu ai dreptate: dar ce pot să fac? Bătrânul Dumnezeu trăieşte iarăşi, orice-ai susţine tu.</p>
               <p rend="justify">Omul cel mai respingător este de vină: el este-acela ce l-a deşteptat. Degeaba zice că l-ar fi omorât odinioară: când este vorba de zei, moartea e numai b prejudecată.” „Şi tu”, se-ntoarse Zarathustra spre vrăjitorul cel bă-trân şi rău „tu ce-ai făcut? Cine mai poate-avea, în vre-mile acestea de libertate, încredere în tine, dacă şi tu ajungi să crezi aceste măgării divine?</p>
               <p rend="justify">Prostie mare-a fost tot ce-ai făcut: cum ai putut, deşteptule, să faci asemenea prostie?” „O, Zarathustra”, răspunse vicleanul vrăjitor, „tu ai dreptate, a fost doar o prostie – mi-a fost destul de greu s-o fac.” „Şi mai ales tu”, zise Zarathustra spiritului cel scrupulos, „hai – cumpăneşte, trage-te de nas! Nu-ţi contrazic toate acestea conştiinţa? Spiritul tău nu este mult prea pur, pentru atare rugăciuni şi pentru-această amăgire de bigoţi?” „Există-aici ceva”, răspunse spiritul cel scrupulos, trăgându-se de nas, „există ceva-n spectacolul acesta ce-mi bucură teribil conştiinţa.</p>
               <p rend="justify">Poate că nu s-ar cuveni să cred în Dumnezeu: dar este sigur că Dumnezeu în forma-aceasta mi se pare cu mult mai vrednic de crezut.</p>
               <p rend="justify">Cei credincioşi mărturisesc că Dumnezeu e veşnic: or, când ai atâta timp la îndemână, nu te grăbeşti. Mer-gând pe cât e cu putinţă de-ncet şi de prosteşte, unul ca el poate ajunge foarte departe.</p>
               <p rend="justify">Iar cine are spirit mult – acela poate să se-ndrăgos-tească nebuneşte de-atâta nebunie şi prostie. Gândeş-te-te la tine însuţi, Zarathustra!</p>
               <p rend="justify">Tu însuţi ai putea, într-adevăr, din prisosinţă şi înţelepciune, să te transformi într-un măgar.</p>
               <p rend="justify">Desăvârşitul înţelept oare nu umblă bucuros pe căile cele mai strâmbe? E-o evidenţă, Zarathustra – chiar propria ta evidenţă!” „Şi tu, în fine”, zise Zarathustra spre omul cel mai respingător, care stătea îngenuncheat, cu braţele întinse spre măgar (şi oferindu-i vin să bea). Spune, in-descriptibilule, ce ai făcut aici?</p>
               <p rend="justify">Îmi pari cam transformat, ochii-ţi lucesc, mantaua sublimului îţi înfăşoară urâţenia: ce ai făcut?</p>
               <p rend="justify">E-adevărat ce spun aceştia, că tu l-ai reînviat? Şi pentru ce? Oare na fost el pe dreptate ucis şi lichidat?</p>
               <p rend="justify">Tu însuţi pari un înviat din morţi: ce ai făcut? De ce ai revenit la ce ai fost? De ce te-ai convertit? Vorbeşte, indescriptibilule!” „O, Zarathustra”, răspunse omul cel mai respingător, „eşti un pungaş!</p>
               <p rend="justify">Dacă acesta trăieşte, a înviat sau este mort de-a bi-nelea – care din noi ştie oare cel mai bine? Te-ntreb pe tine.</p>
               <p rend="justify">Un lucru însă ştiu; chiar tu m-ai învăţat odinioară: O, Zarathustra, cel care ţine să ucidă de-a binelea – acela rlde.</p>
               <p rend="justify">„Căci nu mânia, râsul – e cel care ucide” – aşa vorbeai odinioară. O, Zarathustra, vicleanule, tu – ucigaş fără mânie, tu – sfânt primejdios – eşti un pungaş!”</p>
               <p rend="justify">Atunci însă se întâmplă că Zarathustra, surprins de-atâtea răspunsuri ştrengăreşti, pomi grăbit către ieşirea din peşteră şi, întorcându-se spre oaspeţi, le strigă cu glas de tunet: „Nebuni şi şarlatani ce-mi sunteţi, farsorilor! Degeaba vă prefaceţi, ascunzându-vă de mine!</p>
               <p rend="justify">Ce tare se mai agita inima voastră de bucurie şi de răutate, simţindu-vă-n sfârşit din nou asemeni copiilor, adică plini de pietate -</p>
               <p rend="justify">—  putând să faceţi în sfârşit din nou ce fac copiii, adică să vă rugaţi, cu mâinile împreunate şi zicând: „O! Doamne sfinte!”</p>
               <p rend="justify">Ieşiţi acuma însă din această odaie a copiilor, din propria mea peşteră, în care astăzi atâtea copilării s-au petrecut. Hai, răcoriţi-vă afară îndrăzneala copilărească în tărăboiul inimii!</p>
               <p rend="justify">E-adevărat că dacă nu veţi deveni asemenea copiilor, nu veţi intră-n împărăţia cerurilor. (Şi Zarathustra arăta cu mâna-n sus.)</p>
               <p rend="justify">Dar noi, noi nu dorim deloc împărăţia cerurilor: noi am redevenit acuma oameni – noi vrem împărăţia pămuitulul”</p>
               <p rend="justify">Şi Zarathustra luă cuvântul înc-o dată. „Voi, noii fraţi ai mei”, le zise el, „ciudaţilor, oameni superiori, tare-mi plăceţi acuma</p>
               <p rend="justify">—  de când vă regăsirăţi veselia! într-adevăr, aţi înflorit cu toţii: şi mi se pare că pentru flori care arată aşa ca voi s-ar cuveni noi sărbători.</p>
               <p rend="justify">—  o  mică-absurditate îndrăzneaţă, un fel de liturghie şi serbare a măgarului, un fel de bătrân şi vesel Zarathustra ţicnit, un vânt vijelios, care să cânte luminos pe sufletele voastre.</p>
               <p rend="justify">Să nu uitaţi această noapte şi-această sărbătoare a măgarului, oameni superiori! Aceasta – la mine-aţi născocit-o, iar eu o iau ca o prielnică vestire – numai convalescenţii ştiu să născocească-aşa ceva! -</p>
               <p rend="justify">Iar când veţi celebra din nou această sărbătoare a măgarului, de dragul vostru faceţi-o, dar şi de dragul meu! Şi-n amintirea rneal”</p>
               <p rend="justify">În tlmpu-acesta ei ieşiseră pe rând în noaptea proaspătă şi visătoare sub cerul liber; iar Zarathustra îl ţinea pe omul cel mai respingător de mână, ca să-i arate lumea lui nocturnă şi luna-n plinul rotunjimii ei şi auriile cascade din preajma peşterii. Apoi, oprindu-se alături în tăcere, toţi oameni vârstnici, dar cu inimi-le-nseninate şi-ndrăzneţe, se minunară împreună ce bine se simţeau ei pe pământ; misterul nopţii însă le învălui din ce în ce mai mult simţirea. Şi Zarathustra se gândi din nou în sine: „O! ce mult îmi plac aceşti oameni superiori!” – dar nu le zise nici o vorbă, res-pectând tăcerea lor şi fericirea.-</p>
               <p rend="justify">Atunci însă se petrecu lucrul cel mai surprinzător din acea lungă şi surprinzătoare zi: Omul cel mai respingător porni din nou şi pentru cea din urmă oare să gâlgâie, să fornăie, iar când ajunse să vorbească, iată – curat şi răspicat, o întrebare ţâşni din gura lui, o întrebare limpede, profundă, sănătoasă, ce zgudui inima tuturora celor ce-o auziră.</p>
               <p rend="justify">„Voi toţi, prieteni dragi”, zise omul cel mai respingător, „voi ce părere-aveţi? Din cauza acestei zile – eu sunt întâia oară mulţumit de-ntreaga mea viaţă.</p>
               <p rend="justify">Şi încă mărturisirea-aceasta nu-i de-ajuns. Viaţa merită a fi trăită pe pământ: o simplă zi, o sărbătoare cu Zarathustra – mă învăţară să iubesc pământul.</p>
               <p rend="justify">„Oare aceasta – este viaţa?” voi zice morţii. „Ei bine! Atunci vreau încă una!”</p>
               <p rend="justify">Prieteni dragi, voi ce părere-aveţi? Nu vreţi să-i spuneţi ca şi mine morţii: Oare aceasta – este viaţa? Ei bine, din dragoste de Zarathustra! Vreau încă una!” -</p>
               <p rend="justify">Aşa grăit-a omul cel mai respingător, iar miezul nopţii nu era departe. Şi-atunci, ce credeţi că s-a în-tâmplat? îndată ce aceşti oameni superiori îi auziră întrebarea, toţi dintr-o dată se simţiră transformaţi şi vindecaţi, simţind şi cui îi datorau aceasta: se repe-ziră-atunci spre Zarathustra, cinstindu-l, mulţumin-du-i, mângâindu-l şi sărutându-i mâinile – şi fiecare-n felul său: încât unii râdeau, alţii plângeau. Bătrânul vrăjitor însă dansa de încântare; şi dacă, aşa cum cred unii povestitori, el era burduşit de dulce vin, fără-ndo-ială că era mai burduşit chiar de dulceaţa vieţii, uitând de orice oboseală. Mai sunt şi alţii care povestesc că şi măgarul a dansat atunci: căci nu-n zadar l-a adăpat cu vin omul cel mai respingător. O fi aşa sau poate altfel: iar dacă-n seara-aceea măgarul n-a dansat de fapt, oricum s-au petrecut atunci minunăţii mai mari şi mai ciudate decât că un măgar dansează. Pe scurt, cum zice maxima lui Zarathustra: „ce are-a face!”</p>
               <p rend="justify">Dar Zarathustra, văzând ce se întâmplă cu omul cel mai respingător, privea în jurul lui ca un om beat: privirile i se stinseseră, limba-ngăima ceva, picioarele i se muiaseră. Şi cine-ar fi putut ghici ce fel de gânduri îi fugeau prin cap? Era destul de evident că spiritul îl părăsise şi zburase acum în depărtare, „pe şeaua-naltă dintre două mări, precum s-a scris, ¦</p>
               <p rend="justify">—  plutind între trecut şi viitor asemeni unui nor întunecat„, însă încet-încet, în timp ce oamenii superiori încă-l ţineau în braţe, îşi reveni puţin în sine iarăşi, ferindu-se cu mâinile de îmbulzeala adoratorilor neliniştiţi; dar nu le-a zis nimic. Deodată însă întoarse capul repede, părându-i-se că aurie ceva: îşi puse degetul pe buze şi zise: „Veniţi!”</p>
               <p rend="justify">Şi-ndată totul se făcu în jur tăcere şi taină; din adâncimi urca încet un dangăt vag de clopot. Zarathustra îl asculta, la fel ca oamenii superiori; apoi din nou îşi puse degetul pe buze şi repetă: „Veniţi! Veniţi! se-apropie de miezul nopţii!” – iar vocea lui acum era schimbată. Dar el nu se mişca din loc; şi-atunci tăcerea şi taina se făcură şi mai grele şi ascultară toţi, chiar şi măgarul, şi animalele lui Zarathustra, adică vulturul şi şarpele, şi peştera lui Zarathustra, şi marea lună răcoroasă, şi noaptea însăşi. Dar Zarathustra pentru-a treia oară îşi duse degetul la buze zicând: „Veniţi! Veniţi! Veniţi! Acum haideţi să mergem! E ora: haideţi să pornim în noapte. i”</p>
               <p rend="justify">Voi, oameni superiori, se-apropie miezul nopţii: aş vrea să vă spun ceva, dar la ureche, întocmai cum bătrânul clopot îmi spune mie la ureche -</p>
               <p rend="justify">—  la fel de tainic, de teribil şi de sincer, precum îmi spune clopotul acesta de miezul nopţii, care-a trăit mai mult ca un om:</p>
               <p rend="justify">—  şi care-a numărat bătăile de inimă îndurerate ale părinţilor voştri – vai! vai! ce-adânc suspină! cum râde-n vis! bătrâna beznă-atât de-adâncă a miezului de noapte!</p>
               <p rend="justify">Tăceţi! Tăceţi! acuma se disting voci care nu se-aud în timpul zilei; acuma însă, în aerul acesta rece, când orice larmă a inimii s-a liniştit în voi -</p>
               <p rend="justify">—  acum ele vorbesc şi se disting, acum se furişează în sufletele ce veghează noaptea: vai! vai! ce-adânc suspină! cum rid în vis!</p>
               <p rend="justify">—  o! n-auzi tu, ce tainic, ce teribil şi ce sincer îţi vorbeşte ţie, bătrâna beznă-atât de-adânc a miezului de noapte?</p>
               <p rend="justify">Ascultă, omule!</p>
               <p rend="justify">Zburat-aţi voi destul de sus: acum mormintele se bâlbâie: „Daţi drumul celor morţi! De ce-i atât de lungă noaptea? Nu suntem beţi de clar de lună?”</p>
               <p rend="justify">Voi, oameni superiori, eliberaţi mormintele, treziţi toate cadavrele! Vai! ce roade încă viermele? Ora se-apropie, se-apropie -</p>
               <p rend="justify">—  se-aude clopotul vuind, inima scârţâie, viermele roade încă, viermele inimii. Vai! Vai! Universul e adinei.</p>
               <p rend="justify">Vai mie! Timpul – unde a pierit? în ce fântână-adâncă am căzut? O, lumea doarme.</p>
               <p rend="justify">Vai! Vai! Câinele urlă şi luna seânteiază. Aş prefera să mor, să mor, decât să vă înfăţişez ce gânduri mă bântuie în acest miez de noapte.</p>
               <p rend="justify">Am şi murit. Totul s-a dus. Paingule, ce teşi tu-n jurul meu? Vrei sânge? Vai! Vai! Se lasă rouă, iată – vine ora -</p>
               <p rend="justify">—  ora în care voi dârdâi şi tremura şi care-ntreabă, întreabă ne-ncetat: „Ah, cine va avea destul curaj?</p>
               <p rend="justify">—  cine va fi stăpân pe-ntreg pământul? Cine va zice: iată cum veţi curge voi, voi, fluvii mari şi mici!”</p>
               <p rend="justify">—  se-apropie ora: ah! omule, tu – om superior, bagă de seamă! cuvântu-acesta este destinat urechilor subtile, urechilor tale – ce spune miezul nopţii grav?</p>
               <p rend="justify">Mă simt răpit, sufletul meu dansează. Lucrare zilnică! Lucrare zilnică! Cine va fi stăpân pe-ntreg pământul?</p>
               <p rend="justify">Luna e rece, vântul a tăcut. Vai! Vai! Zburat-aţi voi destul de sus? Voi aţi dansat: dar un picior nu-i o aripă.</p>
               <p rend="justify">Voi, dansatori agili, acum orice plăcere este moartă: vinul e drojdie, cupele moi, mormintele se bâlbâie.</p>
               <p rend="justify">Tu, dulce liră! Dulce liră! îmi place zvonul tău, asemeni boului-de-baltă beat! – de unde, din care depărtări îmi vine zvonul, de prea departe, din eleşteiele iubirii!</p>
               <p rend="justify">Bătrâne clopot, dulce liră! Orice durere te străpun-ge-n inimă, durerea tatălui, durerea bunicilor, durerea străbunicilor, rostirea ta s-a pârguit -</p>
               <p rend="justify">—  s-a pârguit asemeni unei după-amiezi de toamnă aurii, asemeni inimii mele de anahoret – acuma tu vorbeşti; s-a pârguit chiar lumea, se aureşte strugurele -</p>
               <p rend="justify">—  acum ar vrea să moară, de fericire vrea să moară. Voi, oameni superiori, simţiţi mireasma? Pluteşte tainic o mireasmă.</p>
               <p rend="justify">—  un iz şi o mireasmă de eternitate, aroma unui vin de aur vechi al unei fericiri de-odinioară ca un parfum de trandafiri.</p>
               <p rend="justify">—  o  fericire beată a unei morţi la miezul nopţii şi care cântă: Universul e adânc, mult mai adânc decât ar crede o zii</p>
               <p rend="justify">Ah, lasă-mă! Ah, lasă-mă! Sunt prea pur pentru tine. Nu mă atinge! Nu se desăvârşeşte lumea mea în clipa-aceasta?</p>
               <p rend="justify">Mi-e prea curată pielea pentru mâna ta. O, lasă-mă tu. – zi stupidă, proastă şi stângace! Nu-i miezul nopţii mult mai luminos?</p>
               <p rend="justify">Cei mai neprihăniţi vor fi stăpânii pământului, cei ignoraţi, cei tari, ei – sufletele miezului de noapte, ce sunt mai limpezi şi mai adânci ca orice zi.</p>
               <p rend="justify">O, zi, tu bâjbâi încă după mine? Tu vrei să-mi pipăi fericirea? Mă crezi bogat şi singur, ca o comoară îngropată, ca o cămară cu aurării?</p>
               <p rend="justify">O, lume, tu mă vrei pe mine? Mă crezi profan? Sau mă crezi sacru? Mă crezi zeiesc? Tu – zi! Tu – lume! bădărane mai sunteţi!</p>
               <p rend="justify">—  veniţi cu mâini mai iscusite, să înşfăcaţi o fericire mai adâncă sau o nefericire mai adâncă, să înşfăcaţi vreun zeu – dar nu pe mine:</p>
               <p rend="justify">—  nefericirea mea, ca fericirea mea, sunt prea adânci, tu – zi ciudată, şi totuşi eu nu sunt un zeu, şi nici infernul vreunui zeu: adânci sunt ale lui dureri.</p>
               <p rend="justify">Durerea unui zeu e mai adâncă, tu – zi ciudată! Apucă deci durerea unui zeu, dar nu pe-a mea! Căci ce sunt eu? O dulce liră beată -</p>
               <p rend="justify">—  o  liră-a miezului de noapte, un clopot-bou-de-baltă, pe care nimeni nu îl înţelege, dar care trebuie să vorbească în faţa surzilor, ah! Oameni superiori! Căci nici voi nu mă înţelegeţi!</p>
               <p rend="justify">S-a dus! S-a dus! O, tinereţe! O, amiază! O, după-amiază! Acuma vin seara, noaptea, miezul nopţii – câinele urlă, vântul:</p>
               <p rend="justify">—  nu este oare vântul un câine? El scheaună, el hă-măie, el urlă. Vai! Vai! ce-adânc suspină! cum râde, cum horcăie, cum gâfâie miezul de noapte!</p>
               <p rend="justify">Ce înţelept vorbeşte poetu-acesta beat! şi-a înecat în vin beţia? e hipertreaz? sau rumegă?</p>
               <p rend="justify">—  îşi rumegă în vis durerea, bătrânul şi adâncul miez de noapte, dar şi mai mult plăcerea. Dacă durerea e adâncă, o! plăcerea-i mai adâncă decât toate.</p>
               <p rend="justify">Butuc de vie! De ce mă lauzi? Eu te-am tăiat! Eu sunt prea crud, tu sângerezi – ce-nseamnă lauda ta în faţa cruzimii mele bete?</p>
               <p rend="justify">„Tot ce a devenit desăvârşit, ce-a dat în pârgă – vrea să moară!” aşa zici tu. O, binecuvântat fie cuţitul culegătorului! Dar tot ce încă nu e copt vrea să trăiască: vai!</p>
               <p rend="justify">Durerea zice: „Du-te! Hei, durere!” Dar toate câte suferă vor să trăiască spre-a se coace şi-a şti ce-s bucuria şi dorinţa.</p>
               <p rend="justify">—  dorinţa după ceea ce e mai departe, mai sus, mai limpede. „Eu vreau moştenitori”, aşa vorbeşte tot ce suferă, „eu vreau copii, eu nu mă vreau pe mine.”</p>
               <p rend="justify">Dar plăcerea nvi vrea moştenitori, şi nici copii – ea, plăcerea, se vrea pe sine însăşi, ea vrea eternitate, vrea reîntoarcere, le vrea pe toate identice-cu-sine-n-veci.</p>
               <p rend="justify">Durerea zice: „Frânge-te şi sângerează, inimă! Umblă, piciorule! Aripă, zbori! Hai, înainte! Sus! Durere! „Ei bine, curaj, bătrână inimă a mea: Durerea zice: „piei”.</p>
               <p rend="justify">Voi, oameni superiori, voi ce părere-aveţi? Ce sunt eu – un profet? Un visător? Uri beţivan? Tălmăcitor de vise? Sau clopot de la miezul nopţii?</p>
               <p rend="justify">Un strop de rouă? Un abur şi-o mireasmă de eternitate? Voi n-auziţi? Voi nu simţiţi că lumea mea tocmai acuma s-a desăvârşit, că miezul nopţii este şi amiază.</p>
               <p rend="justify">Durerea este şi o plăcere, blestemul e şi-o binecu-vântare, iar noaptea e şi soare – plecaţi de-aici sau învăţaţi: un înţelept e şi-un nebun.</p>
               <p rend="justify">Aţi zis voi unei plăceri vreodată – Da? O, dragi prieteni, atunci aţi zis Da oricărei dureri. Căci toate lucrurile sunt încopciate, împletite, îndrăgostite.</p>
               <p rend="justify">—  dorit-aţi voi cândva ca un acelaşi lucru să fie înc-o dată, aţi zis cândva: „îmi placi, o! fericire! Clipă, întoarce-te!”, atunci le-aţi vrut pe toate reîntoarse!</p>
               <p rend="justify">—  pe toate revenind, pe toate veşnice, pe toate-ncop-ciate, împletite, îndrăgostite, o! în felu-acesta voi aţi iubit lumea -</p>
               <p rend="justify">—  voi, înşivă-eterni, voi aţi iubit-o dintotdeauna şi-n eternitate: şi chiar durerii-i ziceţi: dispari, dar vino îndărăt! Căci plăcerea vrea – eternitate!</p>
               <p rend="justify">Orice plăcere vrea eternitatea oricărui lucru, vrea miere, drojdie, vrea ameţeala miezului de noapte, vrea morminte, vrea mângâierea lacrimilor funerare, vrea au-ria-mpurpurare-a serii -</p>
               <p rend="justify">—  dar ce nu vrea o plăcere! e mai vorace, mai blândă, mai înfometată, mai teribilă, mai tainică decât orice durere; căci ea se vrea pe sine însăşi, muşcă din sine, voinţa ciclurilor unelteşte-n ea -</p>
               <p rend="justify">—  ea vrea iubire, ea vrea ură, ea este nespus de bogată, ea dăruie, ea risipeşte, ea roagă să i se primească darul, ea mulţumeşte celor ce-l acceptă, şi bucuros se lasă chiar să fie urâtă -</p>
               <p rend="justify">—  atâta de bogată e plăcerea, că-i însetată de durere, de iad, de ură, de ocară, de schilodire şi de lume – de lumea pe care voi o ştiţi prea bine!</p>
               <p rend="justify">Voi, oameni superiori, ea este dornică de voi, de plăcerea neţărmurită, fericită – de chinurile voastre, o! rataţilor! Oricărei plăceri eterne îi este sete de rataţi.</p>
               <p rend="justify">Căci orice plăcere se vrea pe sine însăşi – de-aceea vrea şi suferinţă. O, fericire! O, durere! Frânge-te, inimă! Voi, oameni superiori, reţineţi bine, oricare plăcere vrea eternitate.</p>
               <p rend="justify">Plăcerea vrea eternitate oricărui lucru, ea vrea adân-că, grea eternitate.</p>
               <p rend="justify">Mi-aţi învăţat acuma cântecul? Aţi desluşit ce vrea să zică? Ei bine, curaj! Voi, oameni superiori, acum cântaţi-mi fiecare pe rând cântarea!</p>
               <p rend="justify">Ascultă, omule firav.</p>
               <p rend="justify">Ce spune miezul nopţii grav?</p>
               <p rend="justify">„Dormeam, dormeam asemeni unui pnc -</p>
               <p rend="justify">Şi iată-o voce mă trezi:</p>
               <p rend="justify">O, universul e adine, E mai adine decât ar crede o zi.</p>
               <p rend="justify">Adinei sunt ale lui dureri -</p>
               <p rend="justify">Dar bucuria-i mai adâncă decât toate:</p>
               <p rend="justify">Durerea zice: Pieii.</p>
               <p rend="justify">Dar bucuria vrea eternitate!</p>
               <p rend="justify">—  ea vrea adâncă, grea eternitate!”</p>
               <p rend="justify">SEMNUL în dimineaţa următoare nopţii acesteia, Zarathustra sări în grabă din culcuşul său, se-ncinse şi ieşi afară din peşteră, înflăcărat şi viguros ca soarele din zori, ce se ridică de după munţii întunecaţi.</p>
               <p rend="justify">„Tu, astru mare”, zise el, cum mai zisese şi-altădată, „tu – ochi adânc al fericirii, ce ar fi oare-ntreagă fericirea ta, de n-ai avea pe cine să luminezi!</p>
               <p rend="justify">Sau dacă ei ar sta în camerele lor, în timp ce tu te-ai şi trezit şi te apropii şi faci daruri şi le-mparţi: cum s-ar mai mânia atunci pudoarea ta atât de mândră!</p>
               <p rend="justify">Ei bine, ei, oamenii superiori, ei încă dorm, dar iată – eu sunt treaz: ei nu sunt adevăraţii mei însoţitori! Eu nu pe ei i-am aşteptat aici în munţii mei.</p>
               <p rend="justify">Eu năzuiesc spre opera, spre ziua mea. Dar ei nu înţeleg ce arată semnele prevestitoare ale zilei mele, iar pasul meu nu-i semn de deşteptare pentru ei.</p>
               <p rend="justify">Ei încă dorm în peşteră, iar visul lor încă mai soarbe cântarea mea cea beată. însă urechea care să m-audă pe mine – urechea cea ascultătoare – le lipseşte.”</p>
               <p rend="justify">Acestea îşi zicea în sine Zarathustra, în timp ce soarele se înălţa. Apoi îşi ridică privirea-ntrebătoare, căci auzea deasupra sa strigătul ascuţit al vulturului său. „Ei bine”, zise el spre înălţime, „îmi place şi mă mulţumeşte că animalele mi s-au trezit, pentru că însumi m-am trezit.</p>
               <p rend="justify">Vulturul meu e treaz şi ca şi mine-adoră soarele. Cu gheare vultureşti se-agaţă de lumina proaspătă. Voi sunteţi cu adevărat animalele mele; vă iubesc.</p>
               <p rend="justify">Însă adevăraţii mei oameni încă-mi lipsesc!” -</p>
               <p rend="justify">Aşa grăit-a Zarathustra; dar se-ntâmplă atunci că fu îndată-nconjurat ca de un zvon de păsări fără număr care roiau şi fâlfâiau în jurul său – iar fâlfâitul atâtor aripi şi îmbulzeala deasupra capului erau atât de mari, încât închise ochii. Şi-într-adevăr, un fel de nour se abătu asupra sa, ca un nour de săgeţi ce s-ar abate-asupra unui duşman neaşteptat. Dar iată, era un nour de iubire, şi se-abătea asupra unui nou prieten.</p>
               <p rend="justify">„Ce mi se-ntâmplă?”, îşi zise Zarathustra uimit, şi se-aşeză încet pe-o mare piatră de la intrarea-n peşteră, însă cum încerca s-alunge cu mâinile, din juru-i, de deasupra şi de dedesubtul lui, acele păsări Iubitoare, iată – i se-ntâmplă ceva şi mai ciudat: i se înfipse mina fără să-şi dea seama în claia unul păr călduţ; şl-un răget izbucni în faţa lui – un răget blând şi prelungit de leu.</p>
               <p rend="justify">Jicesta-i semnul”, zise Zarathustra, simţindu-şi inima răscolită. Şi-ntr-adevăr, când desluşi mai clar în faţa sa, văzu o fiară galbenă, puternică, întinsă înaintea sa, frecându-şi capul de genunchii lui, ce nu voia să-l părăsească din iubire şi se purta întocmai ca un câine ce şi-ar fi regăsit vechiul stăpân. Nici porumbeii însă, în tandreţea lor, nu erau mai lipsiţi de-ardoare decât leul; încât de fiecare dată când pe sub nasul leului ţâşnea un porumbel, şi leul se-arăta surprins, rizând şl clătinându-şi capul.</p>
               <p rend="justify">La toate-acestea, Zarathustra zise doar atât: „Copiii mei copiii mei se-apropie” – şi-apoi tăcu.</p>
               <p rend="justify">Dar inima i se descătuşase şi lacrimi cădeau din ochii săi şi i se prelingeau pe mâini. Şi nemaiacordând atenţie nici unui lucru, el sta acolo, aşezat, fără să mişte şi fără să se apere de animale. Iar porumbeii începură să fâlfiie în jurul lui în toate părţile şi să i se aşeze chiar pe umeri şi să-i alinte părul alb, neobosiţi în bucuria şi afecţiunea lor. Iar leul cel puternic îi lingea lacrimile de pe mâini, cu răgete şi mormăieli timide, în felu-acesta se purtau animalele. -</p>
               <p rend="justify">Toate acestea au durat o vreme, mai lungă sau mai scurtă: căci la drept cuvânt, pentru atare lucruri nu încape timp pe lume.</p>
               <p rend="justify">— Iar între timp, şi oamenii superiori se deşteptaseră şi se pregăteau să iasă din peşteră, venind spre a-l saluta de dimineaţă, rând pe rând, văzând că nu mai este lângă ei. Dar cum ieşeau în şir din peşteră, iar larma paşilor îi preceda, leul puternic, ce tresărise, se întoarse brusc şi sări cu răget mare, îndreptându-se spre grotă; iar oamenii superiori, când auziră răgetul, urlară toţi deodată, o luară îndărăt şi într-o clipă dispărură.</p>
               <p rend="justify">Chiar Zarathustra, dezorientat şi zăpăcit, se ridică privind în jurul său şi, rămânând stupefiat, se întrebă în sine, cugetă de unul singur. „Ce-am auzit?” îşi zi-se-ncet până la urmă, „ce mi s-a întâmplat?”</p>
               <p rend="justify">Dar amintirea-i revenea, şi înţelese dintr-o dată totul ce se-ntâmplase între ieri şi azi. „Aceasta-i piatra”, îşi zise mângâindu-şi barba, „pe care m-am aşezat aici ieri dimineaţa; şi-aici profetul a venit la mine, şi-aici am auzit întâia dată strigătul pe care chiar acuma-l auzii, strigătul marii suferinţe.</p>
               <p rend="justify">Voi, oameni superiori, de suferinţa voastră îmi vorbea, fără-ndoială, ieri dimineaţă profetul -</p>
               <p rend="justify">—  cu suferinţa voastră voia să mă seducă şi să mă-ncerce: o! Zarathustra, mi-a zis, eu vin să te ademenesc către păcatul tău din urmă.</p>
               <p rend="justify">„Către păcatul meu din urmă?” strigă şi râse Zarathustra, mâniindu-se de propriile-i vorbe: „Oare ce-mi mai rămâne, de nu păcatul meu din urmă?”</p>
               <p rend="justify">Şi înc-o dată Zarathustra se scufundă în sine şi se-aşeză din nou pe marea piatră, spre-a cugeta. Dar dintr-o dată, dintr-un singur salt, se ridică.</p>
               <p rend="justify">J/Iilă! Milă pentru omul superior!” strigă puternic şi chipul său se prefăcu în bronz. Ei bine! Acesteia – i-a trecut timpul!</p>
               <p rend="justify">Durerea mea şi mila mea – ce are-a face!</p>
               <p rend="justify">Tânjesc eu după/ericire? Eu după opera mea târgesc!</p>
               <p rend="justify">Curaj, deci! Leul a venit, copiii mei se-apropie, Zarathustra s-a pârguit, mi-a sosit ceasul:</p>
               <p rend="justify">Aceasta-i dimineaţa mea, începe clară ziua mea: înalţă-te, înalţă-te, tu – Mare-Amiază!” -</p>
               <p rend="justify">şi, părăsindu-şi peştera, înflăcărat şi viguros, era asemeni soarelui de dimineaţă, care se-nalţă de după munţi întunecaţi.</p>
               <p rend="justify">În care licăreşte pulberea-n mers – Dezvăluind un mântuitor universl.</p>
               <p rend="justify">Triumful Supraomului (1887)</p>
               <p rend="justify">Priveşte stelele, uită fiinţele sumbre Ce-ţi mişună multe printre picioare; Sub veşnic neclintitele ceruri clare Vei fi vindecat de tărâmul cu umbre.</p>
               <p rend="justify">Tu – cel încovoiat de destin, Destinat prafului pelerin! înalţă acuma cu mâini îndrăzneţe Enigmele sale în pieptul tău – Ca astfel cu mândră plăcere mereu Să-ţi închei fragmentele de cale răzleţe!</p>
               <p rend="justify">Muritorule! Vorbeşte cu veşnicia! Iată – toate stelele îţi oferă tăria – Ard acum pe creştetul tău aproape – Ele revarsă torente de împliniri: Bucuria de a exista ţi-o pun pe pleoape, Zidesc contraforţii noii clădiri!</p>
               <p rend="justify">Priveşte! Sub baldachin de nori Al eternei lipse de măsură Se-nseninează faţa celor răbdători. Haina celor ce Golgotha îndură Străluceşte acuma-n voioase culori – Limbă a cerului: inestimabil cristal.</p>
               <p rend="justify">SFÂRŞIT</p>
            </div>
         </div>
      </body>
   </text>
</TEI>
