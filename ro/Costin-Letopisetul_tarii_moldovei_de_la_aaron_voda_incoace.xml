<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xml:lang="ro">
   <teiHeader>
      <fileDesc>
         <titleStmt>
            <title>Letopisețul Țării Moldovei</title>
            <author>Costin, Miron</author>
         </titleStmt>
         <editionStmt>
            <edition>
               <date/>
            </edition>
         </editionStmt>
         <publicationStmt>
            <p rend="color(#000000)">
               <ptr target="https://creativecommons.org/licenses/by-sa/3.0/deed.ro"/>
               <lb/>
            </p>
         </publicationStmt>
         <sourceDesc>
            <p rend="start color(#000000)">
               <ptr target="https://ro.wikisource.org/wiki/Autor:Miron_Costin"/>
            </p>
         </sourceDesc>
      </fileDesc>
      <profileDesc>
         <langUsage>
            <language ident="ro">ro</language>
         </langUsage>
      </profileDesc>
      <revisionDesc>
         <listChange>
            <change>
               <name/>
               <date>2022-09-18T23:35:05.616705825</date>
            </change>
         </listChange>
      </revisionDesc>
   </teiHeader>
   <text>                     
      <body>
         <head>Letopisețul Țării Moldovei</head>
         <author>Costin, Miron</author>
         <p rend="start color(#000000)">
            <ptr target="https://ro.wikisource.org/wiki/Autor:Miron_Costin"/>
         </p>
         <p rend="color(#000000)">
            <ptr target="https://creativecommons.org/licenses/by-sa/3.0/deed.ro"/>
            <lb/>
         </p>
         <p rend="center color(#000000)">ro</p>
         <div type="div1">
            <head>Letopisețul Țării Moldovei</head>
            <subtitle>LETOPISEȚUL ȚĂRÎI MOLDOVEI DE LA AARON-VODĂ ÎNCOACE, DE UNDE ESTE PĂRĂSIT DE URÉCHE VORNICUL DE ȚARA DE GIOS, SCOS DE MIRON COSTIN VORNICUL DE ȚARA DE GIOS ÎN ORAȘ ÎN IAȘI, ÎN ANUL DE LA ZIDIREA LUMIEI 7183, IARĂ DE LA NAȘTEREA MÎNTUITORULUI LUMII, LUI IISUS HRISTOS, 1675 MESEȚA... DNI</subtitle>
            <p rend="italic">Istoricii, adecă scriitorii de cursul anilor acestor părți, carii pomenesc de descălecatul cel dentâiu a țărîi noastre și Țărîi Muntenești:</p>
            <p rend="justify">Bonfin, mare istoric, de Dachia, sau Dația — latin.</p>
            <p rend="justify">Dion, la viața lui Traian-împăratul — latin.</p>
            <p rend="justify">Topeltin, ungur; iară pre acești doi au urmat.</p>
            <p rend="justify">Acește au scris de Dachia, cum au descălecatu-oă Traian, împăratul Rîmului, în anii de la Hristos 1202, pre socoteala vrémilor, cu rîmlénii.</p>
            <p rend="italic">Istoricii leșești carii au scris și lucrurile domniilor Moldovei:</p>
            <p rend="justify">Crorner au scris latinește, Dlugoș latinește, Stricovschîi litfan, leșește, Piasețschîi, vlădicul de Premislia, latinește.</p>
            <p rend="italic">Istoricii leșești pre carii au urmat răpăosatul Ureche vornicul:</p>
            <p rend="justify">Bîlschîi, Martin Pașkovschîi. Acești doi au scris leșește.</p>
            <p rend="justify">Și aceste încă dzic că moldovenii sint den rîmléni. Iară de descălecatul cel dentăi n-au știut că léșii mai apoi den împărăția lui Traian sint veniți în ceste părți.</p>
            <div type="div2">
               <head>Prédoslovie adecă voroava cătră cititoriul</head>
               <p rend="justify">Fost-au gîndul mieu, iubite cititoriule, să fac létopisețul țărîi noastre Moldovei din descălecatul ei cel dintăi, carele au fost de Traian-împăratul și urdzisăm și începătura létopisețului. Ce sosiră asupra noastră cumplite acestea vrémi de acmu, de nu stăm de scrisori, ce de griji și suspinuri. Și la acest fel de scrisoare gînd slobod și fără valuri trebuiește. Iară noi prăvim cumplite vrémi și cumpănă mare pămîntului nostru și noaă. Deci priiméște, în ceasta dată, atîta din truda noastră, cît să nu să uite lucrurile și cursul țărîi, de unde au părăsit a scrie răpăosatul Uréche vornicul.</p>
               <p rend="justify">Afla-vei de la Dragoș-vodă, din descălecatul țărîi cel al doilè, la létopisețul lui, pre rîndul său scrise domniile țărîi, pănă la Aron-vodă. Iară de la Aron-vodă încoace începe acesta létopiseț, carea ți l-am scris noi, nu cum s-ari cădè, de-amănuntul toate. Că létopisețele céle streine lucrurile numai ce-s mai însămnate, cum sint războaiele, schimbările, scriu a țărîlor megiiașe, iară céle ce să lucreadză în casa altuia de-amănuntul, adecă lucruri de casă, n-au scris. Și de loc létopiseță, de muldovan scrisă, nu să află. Iară tot vei afla pre rîndu toate.</p>
               <p rend="justify">Și priiméște această dată această puțină trudă a noastră, care am făcut, să nu să treacă cumva cu uitarea de unde este părăsit, cu această făgăduință că și letopiseț întrég să aștepți de la noi de om avea dzile și nu va hi pus preavécinicul sfat puternicului Dumnedzău țărîi aceștiia țenchi și soroc de sfîrșire.</p>
               <div type="div3">
                  <head>Stihuri de descălecatul țărîi</head>
                  <lg>
                     <l>Neamul Țărîi Moldovei de unde să trăgănează?</l>
                     <l>Din țărîle Rîmului, tot omul să creadză.</l>
                     <l>Traian întîi, împăratul, supuind pre dahi<note xml:id="ftn1" place="foot" n="1">Dahii și dachii tot unii sint (n.a.).</note>
                     </l>
                     <l>Dragoș apoi în moldoveni premenind pre vlahi<note xml:id="ftn2" place="foot" n="2">Moldovénii mainte de Dragoș-vodă să chema vlahi sau rumâni de la Rîm (n.a.).</note>
                     </l>
                     <l>Martor este Troianul, șanțul în țara noastră</l>
                     <l>Și Turnul Săverinului, munteni, în țara voastră<note xml:id="ftn3" place="foot" n="3">Turnul Săverinul este în Țara Muntenească, unde au fost și pod de piatră peste Dunăre, de Traian-împăratul făcut atunce cînd au descălecat aceste 2 țări cu rîmlénii (n.a.).</note>.</l>
                  </lg>
               </div>
            </div>
            <div type="div2">
               <head>Letopisețul Țărîi Moldovei de la Aron-vodă încoace</head>
            </div>
            <div type="div2">
               <head>Capul I</head>
               <p rend="justify">
                  <hi rend="italic">Încep. 1</hi>. Pănă la cumplita domniia lui Aron-vodă (așe-i dzice acei domnii răpăusatul Ureche vornicul), ieste scris letopisețul țărîi de Ureche vornicul, început de la Dragoș-vodă, carele au descălecat din Maramureș această țară al doilè rînd, după ce să pustiisă de tătari și fugisă toți lăcuitorii și a Țărîi Moldovei și Țărîi Muntenești în Ardeal. Iară întăi descălecată de Traian, împăratul Rîmului, căruia împărat numele trăiește între noi păn astădzi cu șanțul cela ce să dzice Troianul.</p>
               <p rend="justify">Iară de la Aron-vodă scris nu să află, nice de altul, nici de Ureche vornicul, ori că l-au împiedecat datoriia oamenească, moartea, care multe lucruri taie și să să obîrșască nu lasă, ori că izvoadele lui au răsărit, ce va hi mai scris și de la Aron-vodă încoace. Deci, de unde au părăsit el, începem noi, cu agiutoriul lui Dumnedzău.</p>
               <p rend="justify">
                  <hi rend="italic">Zac. 2</hi>. Domniei lui Aron-vodă cu cale i-au dzis că au fost cumplită, că așè au fost, desfrînată domniia și nediriaptă foarte, cît de răul lui, ce era fruntea boierilor fugisă mai toți în Țara Leșască.</p>
               <p rend="justify">
                  <hi rend="italic">Zac. 3</hi>. Să sfădiia și pre acele vremi domnii de Ardeal cu Crăiia Leșască, care de care să cuprindză țara, să fie supt ascultarea sa. (Domnilor de Ardeal dzicem crai ungurești; eu să le dau acest nume nu poci, că ei crai nu sint, ce direpți domni sau cnédzi. Iară și Ardealul tot de Crăiia Ungurească au fost și tot o țară, ce după ce au rupt o parte Împărățiia Turcului, cu Buda și altă parte de crăiie au cuprins Neamțul cu Pojunul, unde sta și cununa Crăiei Ungurésti s-au osebit acest unghi și s-au aședzat supt cnédzi. Deci crai dirept Crăiei Ungurești ieste Neamțul, că la dînsîul ieste cununa Crăiei Ungurești cu Pojunul.)</p>
               <p rend="justify">
                  <hi rend="italic">Zac. 4</hi>. Ține domniia pre atunce la Ardeal Bator Jigmont și aflînd vréme pre voie a supunere țara cătră sine, s-au agiuns cu boierii lui Aron-vodă, carii era de casa lui, că li să urîsă și lor cu faptele lui Aron-vodă, anume Ștefan Radul vornicul și Răzvan hatmanul. Și cu știrea lor au trimis oști Bator și l-au luat pre Aron-vodă cu toată casa lui și l-au dus la sine la Belgrad, unde și s-au fîrșit și viiața. Iară în locul lui pusesă pre Ștefan Radul vornicul domn în Suceavă.</p>
               <p rend="justify">
                  <hi rend="italic">Zac. 5</hi>. La léși crăiia Jigmont pre atunce, ficiorul craiului șvedzăsc, iară hatman mare era Zamoyschii. Vădzind léșii c-au pus Bator de la sine domn în Muldova și o scriia pe atunci léșii Muldova că ieste Crăiei Leșești soțiie, după niște legături ce făcusă léșii cu Ștefan-vodă cel Bun la Colomiia și mai pre urmă cu Bogdan-vodă, după ce să împăcasă cu dînsul, n-au suferit pre Ștefan Radul-vodă, ce îndată au trimis oști cu boierii carii era ieșiți în Țara Léșască, unii de răutățile lui Aron-vodă, iară Movileștii, precum scrie Ureche vornicul, încă cu Pătru-vodă Șchiopul ieșisă în Țara Léșască, asupra lui Ștefan Radului-vodă și l-au scos din țară. Și au pus domn din partea sa pre Ieremiia Movila-vodă cu alesul boierilor de țară, puind deodată și pen toate cetățile țărîi slujitori de ai săi léșii. Fost-au acéstea în anul 7104 &lt;1595&gt;.</p>
               <p rend="justify">
                  <hi rend="italic">Zac. 6</hi>. Împărățiia Turcului luptă pre acéle vrémi pentru Crăiia Ungurească cu némții, pentru Buda, pentru Ostrogonul și Enicul. Iar vădzind că cuprind léșii Țara Moldovei, au orînduit pre Caazi Cherei-soltan, hanul Crîmului, și trimițîndu-i și 2.000 de iniceri; cătră 70.000 de oaste ce avea tătărască. (Vestit era acél han de războaie, care au avut război și cu persii cu izbîndă în cîteva rînduri.) Îi trimisăsă împărățiia și steagul cu tuiuri de Muldova, să așeadză pre cine va socoti el la domnie, să fie din partea împărăției.</p>
               <p rend="justify">
                  <hi rend="italic">Zac. 7</hi>. Prindzind veste léșii de clătirea lui Caazi Cherei-soltan la Muldova, cu rușine a fi socotind să lasă pre domn la sminteală, pus de dînșii, și era pe atunce și Crăiia Léșască în virtute, au orînduit și ei pre Zamuyschii hatmanul, cum spune Hronica leșască, mai mult de 7.000 de călări și 3.000 de pedestri n-au avut (de nu-i laudă), fără slugile lor, ce au ei pururea, peste céia ce sint slujitori în catastije.</p>
               <p rend="justify">
                  <hi rend="italic">Zac. 8</hi>. Octovrie 9 dzile, v leato 7104 &lt;1595&gt;, au sosit Zamoyschii la Țuțora cu ostile lui și a doa dzi după sositul lui Zamoyschii, octovrie 10 s-au vădzut și străjile tătărăști, octovrie 11 au sosit și singur hanul cu toată oastea.</p>
               <p rend="justify">
                  <hi rend="italic">Zac. 9</hi>. N-au putut răbda léșii fără șanțuri, cît au vădzut atîta putere, ce ș-au întărit tabăra cu șanțuri pinpregiur și au făcut cu socoteala lui Zamoyschii hatmanul și denafară de șanțuri băști de pămînt, de la șanțul taberii așè departe, cît agiunge glonțul pușcei. Și într-acéle băști au scos și Zamoyschii oastea leșască împrotiva grosimei cei tătărăști. Năvăliia tătarîi cu toată oastea asupra léșilor, ce léșii sta neclătiți și din băști da tunurile. Dosul iarăș să le ia, nu putea tătarîi de tabără și așea au stătut războiul într-acea dzi, toată dziua.</p>
               <p rend="justify">
                  <hi rend="italic">Zac. 10</hi>. A doa dzi, socotind hanul cu meșterșug să depărtédză pre léși de la șanțuri, au orînduit o samă de oști, să dea năvală la léși și să facă a fugi. Ce léșii, pricepînd meșterșugul, sta între băști neclătiți și așea au stătut pănă la vremea de chindie. Atunce, și deprindzind amu pre tătari și vădzind că să tem și de foc tătarîi, i-au luat léșii în goană pănă la oastea cea supusă și cu acéia dacă s-au tumpinat, în loc au stătut și au ținut războiul, cît s-au mirat și hanul, mai puțină oaste fiind léșii. Și de acolo, iară încet, sprijenindu-să de năvala tătarîlor, au venit iară la loc între băști, că trimisesă Zamoyschii totdeauna trîmbițele să dzică de întors.</p>
               <p rend="justify">
                  <hi rend="italic">Zac. 11</hi>. Nu dormiè Ieremiia-vodă, ce, de ave și în leși nedejde, iară dindată au agiuns la hanul și de atuncea céle 7 sate de țară, ce să dzic hănești, li-au dat Ieremia-vodă hanului și au legat și miere, să dea hanilor în toți ani cîte... cîntare și alte daruri. Și așea, cu nevoința lui Ieremiia-vodă, au stătut între hanul și între Zamoyschii tractate, adecă legături de pace, dînd și hanul zălog la léși și léșii la hanul, păn să va închide tocmala.</p>
               <p rend="justify">
                  <hi rend="italic">Zac. 12</hi>. Capetele de pace au fost aceste: Ieremie-vodă să fie domn în țară, birnic împărății din an în an, după obiceai, iară hanului să dea din an în an daruri și cîte... cîntare de miere și 7 sate să fie de cîșlele hanului în Bugeag. Oștile leșești să nu mai între în Țara Muldovei. Sol de la leși să margă la Împărăția Turcului pentru întăritura păcii. Iară despre partea hanului era aceste ponturi: Steagul și tuiurile să le dea pe mîna lui Ieremii-vodă și de la Împărățiia Turcului să scoată dirés de domnie neschimbată în dzilele lui, ce-i dzic ei pe limba lor barat. Și să iasă din pămîntul Muldovei hanul pănă în patru dzile cu oștile lui. Și așea obîrșindu-să pace, hanul întăi au purces cătră Crîm și Zamoyschii cătră țara sa, lăsind pe lîngă Ieremia-vodă pre Albert Hanschii și pre Ian Potoțchii cu 3.000 de oameni, că să temè Ieremia-vodă de unguri. Și așea au purces și Ieremia-vodă și s-au așădzat la Suceavă. Războiul acesta la Țuțora este mai întăi de acela, cînd au perit Jolcovschii hatmanul leșesc. Vei afla și acela la rîndul său.</p>
               <p rend="justify">
                  <hi rend="italic">Zac. 13</hi>. Bine n-au ieșit Zamoyschii din Muldova, iară Bator Jigmont alége pre Răzvan domn în Muldova și orînduiește 12.000 de oaste ungurească, să margă asupra Ieremii-vodă, dînd vina lui Ștefan Radul-vodă că au lăsat scaunul să cuprindză léșii cu blăstămățiia lui.</p>
               <p rend="justify">
                  <hi rend="italic">Zac. 14</hi>. Luînd veste Ieremia-vodă de pogorîtul ungurilor, precum au putut, au strîns oastea țărîi și s-au gătit a stare cu război împrotiva lui Răzvan. Într-o dumenecă era, cînd au apropiiat oștile ungurești de Suceavă. Și-au tocmit oștile Ieremia-vodă asupra tîrgului, la sat la Aréni. Iară oastea leșască ce avè cu sine, o au tocmit mai la cîmp, despre Șchéia, pe supt un mal, ce ieste alăturea cu drumul Băiei. Singur Ieremia-vodă fiind în besérecă la sfînta leturghie, i-au dat știre, cum oștile lui Răzvan amu să văd și să apropiie de oștile țărîi. Ce n-au vrut să iasă din besérecă păn nu s-au săvîrșit sfînta slujbă. Și să agiungea amu hărății lui Răzvan cu oștile țărîi, cînd au ieșit Ieremia-vodă la oști den besérecă. S-au tîmpinat oștile de îmbe părțile și după cîtăva luptă între oști, au lovit léșii pe oastea ungurească din aripa despre Șchéia. Îndată îmbărbătîndu-să și fruntea oștilor, unde era Ieremia-vodă, au înfrînt pe unguri.</p>
               <p rend="justify">
                  <hi rend="italic">Zac. 15</hi>. Supt Răzvan-vodă au cădzut calul atuncea în război, ce încălecînd pre alt cal, îndată au silit să oprească oastea ungurească și au opritu-oă și pusésă războiul iară la loc. Ce îndemnîndu-să iară oștile lui Ieremii-vodă și amu și léșii în frunte, au început a fugi oastea lui Răzvan-vodă, la care fugă l-au prins oștile lui Ieremii-vodă și pre Răzvan și l-au adus la Ieremie-vodă. Stă movila și acmu pe drumul Băiei de la Suceavă, care să pomenești Movila lui Răzvan pănă astădzi.</p>
               <p rend="justify">
                  <hi rend="italic">Zac. 16</hi>. Cît l-au adus pre Răzvan la Ieremie-vodă, după cîtăva mustrare, i-au tăiat îndată capul și l-au pus într-un par împrotiva cetății. Iară pre unguri i-au gonit oștile pănă la munți, cu mare vărsare de sînge. Fost-au acesta război în anul 7104 &lt;1595&gt;, dechevrie 5 dzile. Așea s-au plătit și lui Răzvan răul ce făcusă și el lui Aron-vodă.</p>
               <p rend="justify">
                  <hi rend="italic">Zac. 17</hi>. După acesta război și perirea lui Răzvan-vodă, s-au aședzat domniè lui Ieremiei-vodă, fără grije. Nici Bator Jigmont, domnul Ardealului, nu s-au mai ispitit să mai trimațe oști în Muldova, ce avînd bănat pre léși de paguba oamenilor săi cu Răzvan, au trimis soli cu jalobă la Rodolf împăratul nemțesc, cumnatu-său și la papa de Rîm, jeluind de mare pagubă ce i-au făcut léșii în oastea lui, luptînd el să dezbată țara de supt mîna turcului, să cuprindză Țara Muldovei, să-i împreune și pre moldoveni cu sine împrotiva turcilor, iar léșii au împiedicat acest lucru, spre scăderea creștinătăției, ce-au aședzat Moldova supt birul turcilor, de supt care bir amu era ieșită țara, cu nevoința lui.</p>
               <p rend="justify">
                  <hi rend="italic">Zac. 18</hi>. Aceste înțelegînd papa și împăratul némțăsc, mare ponosul au trimis léșilor și osebire de beséreca lor craiului leșăsc, ca unui împiedecătoriu de binele creștinesc.</p>
               <p rend="justify">
                  <hi rend="italic">Zac. 19</hi>. Au trimis și craiul leșesc sol la papa, făcîndu-i știre că are el de grije Muldovei, să nu hie cu turci și mai denainte vreme fiind supt grija sa, cum și de curund acmu pre Cazi Cherei-soltan l-au scos cu puterea sa din Țara Moldovei. Iară domnul de Ardeal, neavînd putere să să apere pre sine, nu poate să apere Moldova de turci și de tătari, mai avînd prilej de oști hiie cînd Crăia Leșască.</p>
               <p rend="justify">
                  <hi rend="italic">Zac. 20</hi>. Aceste pricini avè ei în de sine pentru Moldova, iară Ieremie-vodă domniia cu pace și cu lucruri aședzate pre acele vrémi a țărîi, că ținea oști streine și pădzia și datoriia sa ce avè spre împărăție.</p>
            </div>
            <div type="div2">
               <head>Capul al doilea</head>
               <p rend="justify">
                  <hi rend="italic">Încep. 1</hi>. Țara Muntenească într-acesta an, vara, la mare răutăți era de turci, că din doao părți avîndu oști Împărăția Turcului asupra Crăiei Ungurești, o samă de oști despre Buda, iară altă oaste asupra Ardealului avè, că și împăratul nemțesc oștile lui într-acolea împrotiva turcilor era orînduite. Iară aicea despre Ardeal Bator Jigmont fiind cumnat împăratului nemțăsc, alte oști avea împrotiva turcilor și luasă de la turci cîteva orașe de Crăie Ungurească, iară cătră Ardeal.</p>
               <p rend="justify">
                  <hi rend="italic">Zac. 2</hi>. Era despre aceasta aripă Sinan-pașea, vezirul de Silistra. Și pentru să-i hie mai lesne a supune Ardealul, luasă toată Țara Muntenească și orașele toate, Bucureștii, Tîrgoviște și alte orașe aședzase cu turci.</p>
               <p rend="justify">
                  <hi rend="italic">Zac. 3</hi>. Domn era atunce la munteni de curund Mihai-vodă, acel vestit între domni, încă bine neaședzat după moartea Mihnei-vodă. Vădzind țara cuprinsă de turci, singur au năzuit la Bator, domnul Ardealului si au trimis soli și la împăratul némțăsc, dîndu-i știre că, cuprindzind Sinan-pașea Țara Muntenească, prea lesne va putea să supuie și Ardealul.</p>
               <p rend="justify">
                  <hi rend="italic">Zac. 4</hi>. Dat-au Bator îndată oști într-agiutor lui Mihai-vodă, vădzind că să apropie de dînsul focul. Și durîndu-i inima și pre munteni pentru moșiile sale, în puține vreme s-au strîns si întăi au împins ostile lui Sinan-pașea di pen orașe și apoi la Giurgiu au stătut si la război de față Mihai-vodă cu Sinan-pașea. Și au fost războiul cu mare vărsare de sînge și după cîtăva luptă, au înfrînt Mihai-vodă oastea lui Sinan-pașea, cît si el singur pașea, să nu fie aflat îndemînă o luntre mică, cu care au scăpat peste Dunăre, ar hi cădzut la prinsoare. Și așè s-au curățit Țara Muntenească de turci într-acéia dată cu osîrdia lui Mihai-vodă, însă avea și oaste némțască cu sine de la Bator Jigmont.</p>
               <p rend="justify">
                  <hi rend="italic">Zac. 5</hi>. După acesta război multe pagube au făcut Mihai-vodă turcilor peste Dunăre, ardzind și prădînd satele, orașele, pănă aproape de Pravadiia. Fost-au acestea toate într-acela an, v leato 7104 &lt;1595&gt; și apoi în anul 7105 &lt;1596&gt;. Iară precum izbîndele dintîi a mulți au fost mai pre urmă spre scădere, așea și acestui domn, lui Mihai-vodă, precum vei vedea povestea mai gios, la rîndul său. Neștiutoare firea omenească de lucruri ce vor să fie pre urmă. Ce pentru un lucru sau doaă pre voie ce i să prilejesc, bietul om purcede desfrînat și începe lucruri peste puterea sa și apoi acolo găsește perirea.</p>
               <p rend="justify">
                  <hi rend="italic">Zac. 6</hi>. Al treilea an după acestea, vădzîndu-să Bator Jigmont, domnul Ardealului, sosit la bătrînețe și fără cuconi și vădzînd că turcii din an în an să întăresc și cască asupra Ardealului să-l cuprindze, și el amu îmbătrînit și obosit de virtute, alegîndu-și viața bătrînéțelor cu odihnă, au socotit că si frații lui, nice unul nu va putea să ție de răul turcilor Ardealul, au făcut cu cumnatu-său, împăratul nemțăsc, tocmala, să hie pre sama împărăției Nemțești Ardealul, iară lui i-au dat împăratul, cumnatu-său, doaă olate, anume Ratibor și Opulia, la Țara Silezii, căriia țări îi dzic léșii Slionsca, să hotărăște cu dînșii acéia țară.</p>
               <p rend="justify">
                  <hi rend="italic">Zac. 7</hi>. Peste voia ardelenilor era această tocmală, temîndu-să apoi de supunerea a neamțului. Ce îndată după purcesul lui Bator Jigmont, s-au strîns toți boierii Ardealului și au ales să le hie cneadz, adecă domn, pre Andreieș Bator, carele era pre acéia vreme în Țara Belghii, cu acela gînd sa sa călugărească. Ce, chemat de boierii și de căpeteniile Ardealului, cu glasurile tuturora, au lăsat călugăria și au vinit la domnia Ardealului de moșiie.</p>
               <p rend="justify">
                  <hi rend="italic">Zac. 8</hi>. Împrotiva era acest lucru tocmélei ce făcusă împăratul némțesc cu Jigmont pentru Ardeal, pecum s-au pomenit mai sus. Ce nu lăsind în voia căpeteniilor de Ardeal împăratul némțăsc, au socotit si cu sabiia să-i supuie, avîndu tocmală cu Bator. Și au orînduit cu ostile pre un gheneral al său, adecă hatman, anume Baștè Giurgi și au trimis și la Mihai-vodă un vlădic al său, îndemnîn-du-l asupra lui Bator Andreieș, pentru supunerea mai lesne Ardealului din doaă părți, că avea Mihai-vodă și mai înainte pururea cu împărăția Neamțului răspunsuri.</p>
               <p rend="justify">
                  <hi rend="italic">Zac. 9</hi>. Prea lesne au priimit Mihai-vodă acest lucru, ca un om de oști pururea poftitori și fără zăbavă au strîns oastea Țărîi Muntenești, ca 30.000 și au intrat în Ardeal, pănă la Sibiiu și acolea s-au pus tabăra, așteptînd pe Baste Giurgiu cu oștile nemțești.</p>
               <p rend="justify">
                  <hi rend="italic">Zac. 10</hi>. Trimisesă Bator Andreieș la împăratul nemțăsc solie cu rugăminte să nu-i facă această asupreală, să-l scoate din domnia ce-i era de moșiie de atîtè vacuri a Batoréștilor, ce acéle oști gătite asupra lui mai bine depreună cu dînsul să să orînduiască împrotiva turcilor. Ce vădzînd că nu poate face nimica cu rugămintea, au socotit să lovască pre Mihai-Vodă mainte de ce să va împreuna cu Baștè Giurgiu.</p>
               <p rend="justify">
                  <hi rend="italic">Zac. 11</hi>. Avea Mihai-vodă oști amu deprinse la izbînde, ales o samă de slujitori, ce să chema pre numele căpitanilor săi, anume Budzeștii, alții Rățăștii, foarte stătătoare oaste. Iară ardelenii și îndoiți unii și bine nestrînși încă la Bator Andreieș cu toții, ce cu cîtă oaste au putut strînge au dat război lui Mihai-vodă la Sibiiu. Iară foarte au ținut puțină vreme războiul, îndată au înfrînt oastea lui Mihai-vodă pre unguri. Singur Bator Andréieș la fugă, părăsit de toți ardelenii, numai cu puținei léși neștiutori rîndul locurilor și rătăcit într-o pădure, au cădzut pre mîna oștenilor lui Mihai-vodă. Și dacă l-au adus la Mihai-vodă, au pus de i-au tăiat capul. Neștiutoare fire oamenească și de primejdiile sale, că apoi peste nu îndelungată vreme așea au pățit și Mihai-vodă de Baștè Giurgiu, cum au făcut el lui Bator Andreieș. Bine dzice sfînta Evanghelie: „Cu ce măsură măsuri, măsura-ți-să-va”.</p>
               <p rend="justify">
                  <hi rend="italic">Zac. 12</hi>. Vesăl și tare Mihai-vodă după izbîndă, pre lesne cuprinde orașele pre sama sa și să închina și cetățile, dîndu-i nume de domnul lor, priimind pen cetăți și oșteni de a lui. (De pe acéle vrémi are nume de-i dzic Mihai-crai.) Și au făcut și episcopie la scaunul domnilor de Ardeal, la Belgrad. Iară capul lui Bator Andreieș l-au trimis pre solii săi la împăratul némțască, pentru care slujbă au trimis împăratul némțască daruri lui Mihai-vodă și l-au făcut prințipe, adecă din domnii împărăției unul. Iară nu îndelung au ținut Mihai-vodă domniia țărîi aceea, cum nice împăratul nemțăsc au putut a aședza Ardealul în partea sa nici într-un chip, numai ce au fost pricina de multe vărsări de sînge între creștini și au făcut turcilor îndemînă să poată a cuprinde locurile céle mai bune de Ardeal. Fost-au aceste în anul 7107&lt;1599&gt;.</p>
            </div>
            <div type="div2">
               <head>Capul al treilea</head>
               <p rend="justify">
                  <hi rend="italic">Încep. 1</hi>. Stînd Mihai-vodă după aședzarea Ardealului, iară de aicè din țară, Ieremia-vodă, îndemnat de turci, au strîns oaste și cîtă oaste avè și streină, au purces asupra Țărîi Muntenești. Și neavînd cu nime nici un război nicăiure în Țara Muntenească, au mărs la București si au aședzat domn pe frate-său, pre Simion-vodă. Lăsîndu-i oaste de a sa pe lîngă dînsul, singur s-au întors la Suceavă.</p>
               <p rend="justify">
                  <hi rend="italic">Zac. 2</hi>. N-au fost îndelungată domniia acéia a lui Simion-vodă, că înțelegînd Mihai-vodă de cuprinsul Țărîi Muntenești de Ieremia-vodă, îndată au purces asupra lui Simion-vodă, lăsînd pin cetățile Ardealului slujitori din oștile sale.</p>
               <p rend="justify">
                  <hi rend="italic">Zac. 3</hi>. N-au stătut Simion-vodă împrotiva lui Mihai-vodă dendată, ce s-au dat spre marginea țărîi, spre Focșeani, pentru agiutoriul de la frate-său, Ieremie-vodă, de la care vinisă slujitori de Țara de Gios la Simion-vodă. Și dacă s-au strîns cîtăva samă de oști și la Simion-vodă, au stătut și au așteptat pre Mihai-vodă cu războiul la o vale ce se chiamă Milcovul cel Mare în Țara Muntenească. (Are și alt nume grozav acel pîrîu și spun că de atunci). Și au stătut războiul cîteva ceasuri și apoi au pierdut Simion-vodă războiul.</p>
               <p rend="justify">
                  <hi rend="italic">Zac. 4.</hi> După război, oastea, care încotro i-au fost calea mai îndemînă, s-au răsipit, iară Simion-vodă au năzuit la Suceavă, la frate-său, Ieremiia-vodă. Ce nu s-au destulit Mihai-vodă cu atîta, ce îndată, fără nimica zăbavă au tras oștile sale asupra lui Ieremii-vodă, spre Suceavă, cu mare sirguială.</p>
               <p rend="justify">
                  <hi rend="italic">Zac. 5</hi>. La grabă ca acéie, neavînd nimica pas, nice vreme de gătire Ieremiia-vodă, numai ce i-au cătat a lăsa Suceava și a năzui spre Hotin. Așe-i pripise Mihai-vodă de aproape pe Ieremie-vodă, cît niște haiduci pedestri, cu cîteva cară, pre urma lui Ieremiei-vodă, i-au agiuns fruntea oștii a lui Mihai-vodă și au stătut haiducii la război, apărîndu-se cîteva ceasuri. Ce dacă s-au mai înglotit oaste de-a lui Mihai-vodă, i-au spart pe haiduci, pre Jijie, la un sat anume Verbie, unde stă o movilă mare peste trupuri, apoi de Ieremiia-vodă făcută. Și era așea de groaznic Mihai-vodă și vestit de războaie în toate aceste părți, cît îndată ce au sosit la Suceavă, i s-au închinat și cetatea Sucevei și a Neamțului, la cetăți puind oșteni de ai sei pedestrași. Singur nici cu atîta n-au vrut să hie, ce de la Suceavă au purces gonind pre Ieremie-vodă și pre Simion-vodă păn la Hotin.</p>
               <p rend="justify">
                  <hi rend="italic">Zac. 6</hi>. Cetatea Hotinului grijisă bine Ieremie-vodă cu slujitori de ai săi nemți ce avea, iară el singur au trecut la leși pentru agiutoriul. Pusesă Mihai-vodă și un domnișor, anume Marcul-vodă, căruia numele nu să nice povestește, pentru scurtă vréme ce au avut acel domnișor și nu să află numele aceștii domnii la létopisățe streine.</p>
               <p rend="justify">
                  <hi rend="italic">Zac. 7</hi>. Era léșii pe acéia vreme strînși toți la săim, la Varșav, sfătuind oaste împotriva Șfedului, că craiul leșesc Jigmont fiind drept moșan aceii Crăiei, ce încă viu tată-său, Ioan-crai, l-au ales léșii pre Jigmont la crăiea lor. Și după moartea tătîne-său, neavînd alt fecior, făr Jigmont, cuprinsesă Crăiea Șfedzască un frate craiului șfedzăsc, unchiu lui Jigmont, anume Gustav. Deci fiind mai aproape Jigmont, ficiorul craiului svedzăsc, de acéia crăie, decît fratele tătîne-său, Gustav, siliia pre leși, numai să pozvolească la acela săim, să să facă oști împrotiva lui Gustav.</p>
               <p rend="justify">
                  <hi rend="italic">Zac. 8</hi>. Iară socotind léșii că nici într-un chip acéle doaî crăie să să facă una nu vor putea, fiind una dincoace, alta dincolo de mare, care mare să chiamă Marea Balticum, o coadă din Ochean, și nici din lége sint una și prilejindu-să această tîmplare cu Mihai-vodă lui Ieremie-vodă, au dat craiului nedejde de oști asupra șvedzilor pe altă dată, arătîndu-i mare treabă aceasta și cu grije Crăiei Leșești, să lasă cuprinsă țărîle aceste de Mihai-vodă, Ardealul, Moldova, Țara Muntenească. Ce au stătut săimul după această treabă, să să facă oști împrotiva lui Mihai-vodă, avîndu Ieremiia-vodă cîțva domni la léși, tot oameni mare, gineri.</p>
               <p rend="justify">
                  <hi rend="italic">Zac. 9</hi>. Mihai-vodă cu toată osîrdiia bătè cetatea Hotinului, glonțurile lui să cunoștè în zidiurile cetății pînă la suruparea cetății, avîndu nedejdea că dacă va lua și acéia cetate, va putea stăpîni prea lesne și Țara Moldovei.</p>
               <p rend="justify">
                  <hi rend="italic">Zac. 10</hi>. Scrie Hronograful leșesc că așè era de vestit Mihai-vodă și la leși, cît Țara Podolii fiind de lége de supt ascultarea patriiarhului de Țarigrad, ca și noi, pe acéle vremi avîndu mare zarvă și price cu papiștașii pentru lége, aștepta cu bucurie pre Mihai-vodă să vie, știindu-l de o lege cu dînșii, să i se închine toți podolénii.</p>
               <p rend="justify">
                  <hi rend="italic">Zac. 11</hi>. După ruptul săimului a léșilor, îndată au purces hatmanul și canțelarul Zamoyschii la tabără și apoi fără zăbavă s-au pornit cu oștile împrotiva lui Mihai-vodă. Vestit era acéia hatman la leși, căruiè faptele nici Conețpolschii hatmanul, amu din vacul nostru, n-au agiuns.</p>
               <p rend="justify">
                  <hi rend="italic">Zac. 12</hi>. Prindzind veste Mihai-vodă că au purces oștile leșești asupra lui, au lăsat Hotinul și au purces spre Suceavă. Ieremie-vodă cu Zamoyschii încă, dacă au oblicit de purcesul lui Mihai-vodă, au lăsat drumul Hotinului și au trecut Nistrul la un sat Colodrubca, la ținutul Cernăuților și apoi Prutul la tîrg la Cernăuți și au mărsu pe la Codrii Cozminului, la Suceavă, unde Mihai-vodă întărise cetatea cu oamenii săi. Iară singur au tras spre țara sa, pentru să-și mai înglotească oaste și să mai obosască și pre leși.</p>
               <p rend="justify">
                  <hi rend="italic">Zac. 13</hi>. Aflînd Zamoyschii cu Ieremiia-vodă cetatea Sucevei grijită bine de oamenii lui Mihai-vodă, au ales cu sfatul să nu facă zăbavă cu cetatea, ce să margă întins după Mihai-vodă. Și așea au făcut, fără nemică zăbavă, au purces spre Țara Muntenească.</p>
               <p rend="justify">
                  <hi rend="italic">Zac. 14</hi>. Împărățiia Turcului avîndu treabă tot cu némții pentru Crăiia Ungurească, bucuroasă era că să sfădește Ieremia-vodă cu Mihai-vodă. Așea s-au tras cuvîntul pănă astădzi, cum să fie trimis cu taină 40.000 de galbeni de aur la Ieremie-vodă, să facă oști asupra lui Mihai-vodă și diresă, ce-i dzic ei atșirif, de domniie vécinică lui și seminții lui.</p>
               <p rend="justify">
                  <hi rend="italic">Zac. 15</hi>. Simțind Mihai-vodă că-i tot vin asupra léșii cu Ieremie-vodă, ș-au mai înglotit oastea și ș-au ales locul de a dare război léșilor, pe apa Teleajinului. Avè la acela război Mihai-vodă 60.000 de oameni, unguri, munteni, sîrbi; némți încă avè puțini. Și au tocmit oastea pre malul dincolo, călăreții au pus de îmbe părțile la arepi, iară pedestrimea cu pușcile au tocmitu-o tocma asupra vadului, unde era vadul. Și așea au așteptat pre leși, puind apa ca o piedecă între oști, pănă or deprinde oștenii lui acel fél de oaste și să vadză pănă încît sint de sămeți léșii la războaie.</p>
               <p rend="justify">
                  <hi rend="italic">Zac. 16</hi>. Oastea lui Zamoyschii era la număr ales 30.000 de leși și 10.000 la Ieremie-vodă de oaste de țară. Însă oastea leșască tot aleasă în leafă, că și lefecii cei vechi, ce le dzic ei léșii cvarciana, era toți cu Zamoyschii și lefecii noi, cari-i făcuse craiul, să-i fie împrotiva șvedzilor, tot era cu Zamoyschii, fără oameni de pe la domni, ginerii lui Ieremie-vodă. De toată oastea cu Zamoyschii și cu Ieremie-vodă 40.000 era, între carii era 4.000 de husari. Acél fel de oaste este tot în hier, temeinică, oaste foarte și neînfrîntă, ales de oștile cum sînt ale noastre și muntenești.</p>
               <p rend="justify">
                  <hi rend="italic">Zac. 17</hi>. Dacă au sosit la Telejin și léșii, precum era oștile lui Mihai-vodă tocmite, așea au tocmit și Zamoyschii. Aripile ținè oastea călare, din-na-direapta Petru Lașei, dintr-acolo era și husarii, din-na-stînga Ieremie-vodă cu oastea sa și cu samă de leși. Iară Zamoyschii singur cu pedestrimea și cu armata, adecă cu pușcile au ținut mijlocul și derept împrotiva pedestrimei lui Mihai-vodă au stătut cu oastea.</p>
               <p rend="justify">
                  <hi rend="italic">Zac. 18</hi>. Cu atîta era mai meșter Zamoyschii decît Mihai-vodă, că Zamoyschii cît au sosit, îndată au făcut cu pedestrimea sa băști de pămînt înalte și acolè au suit îndată pușcile. Toată dzua acéie au stătut războiul numai din tunuri unii la alalți și din sinéță, peste apă.</p>
               <p rend="justify">
                  <hi rend="italic">Zac. 19</hi>. A doaă dzi, mai sămăț Zamoyschii decît Mihai-vodă, au trimis de au cercat mai sus pre apă despre munte și au aflat vad. Și îndată toată aripa céie ce sta din-na-direapta, stoluri după stoluri au pornit la vad; singur au stătut mai tare cu focul asupra vadului, decît în dzua dintîi.</p>
               <p rend="justify">
                  <hi rend="italic">Zac. 20</hi>. Mihai-vodă vădzînd că trece oastea călăreață a léșilor pe alt vad, au mai întărit pedestrimea și el cu șanțuri, iar el singur cu toată oastea călare au mărs împrotiva oștii cei leșești. Vădzînd și Zamoyschii că lipsește toată oastea călăreață a lui Mihai-vodă, toată oastea au pornit și el a sa și husarii într-acolè cu Patru Lașei.</p>
               <p rend="justify">
                  <hi rend="italic">Zac. 21</hi>. S-au mirat Mihai-vodă de semețiia léșilor, cu ce sîrguială au apucat vadul și au stătut un război mare acolè pentru vad. Singur Mihai-vodă ca un leu în fruntea războiului și au fost războiul cîteva ceasuri, pănă au sosit husarii.</p>
               <p rend="justify">
                  <hi rend="italic">Zac. 22</hi>. Nedeprinsă oastea lui Mihai-vodă cu acest fél de oaste, ce s-au pomenit, husarii. Acél fél de oaste, precum s-au dzis, este tot în hier, numai ochii și vergile gurii să văd. Mulți pun și arepi tocmite de péne de hultur sau de alte pasări mare și cei mai de a hirea cu pardosi peste platoșe. Iară slugile, care n-are pardos, pun scoarță de acéstea turcești, iară în fruntea cailor pun cîte o tablă de hier și mulți și la piepturile cailor pentru fereală de glonțuri. Nice hiece cal încalecă husarii, ce tot cai mare groși, să poată birui a purta tarul și tot friji de cei nemțăști sau cai turcești cei mai de a hirea. La războaie, niceodată nu aleargă mai mult din treapădul calului, sau numai cînd sar asupra pedestrimei ori tabării, că asupra oștii sprințare, cum ieste tătarul, niceodată nu-i slobod, ca să rășchira tătarîi și nu făc cu sulița nice o treabă. Sulițele lor sînt cîte de opt coți de lungi, cu prapore pănă în pămînt. Ca un zidi stau la războaie.</p>
               <p rend="justify">
                  <hi rend="italic">Zac. 23</hi>. Dacă au sosit toată oastea léșilor peste vad și husarii s-au stolit și au purces asupra oștii lui Mihai-vodă și de la celalalt vad au biruit focul lui Zamoyschii pe pedestrimea lui Mihai-vodă. Și cum au împins pe pedestrimea lui Mihai-vodă de la mal din șanțurile lor, au și cuprins-o călăreții ce mai era cu Zamoyschii și au vinit toată pedestrimea a lui Mihai-vodă cu toată armata pre mînule lui Zamoyschii.</p>
               <p>
                  <hi rend="italic">Zac. 24</hi>. I-au dat știre lui Mihai-vodă de pedestrimea lui că s-au spart de la vad, și acolea iarăș nu era putințe să să înfrîngă oastea leșască numai ce au căutat a da dos oștilor lui Mihai-vodă. Însă nu de tot răsipa, ce cu tocmală, întorcîndu-se singur Mihai-vodă cu capul său unde era greul. Și tot așea au mărs apărîndu-să pănă la un oraș ce să dzice Tîrgșor.</p>
               <p>
                  <hi rend="italic">Zac. 25</hi>. Știind Zamoyschii de Mihai-vodă cine este la războaie, să nu să mai depărtédză oastea lui cea călăreață, temîndu-să cumva în goană de sminteală, au trimis trîmbițași de au dzis de întors oștii și porunca la capete, numai să să întoarcă. Și s-au întors oastea leșască. Cădzut-au la acela război 1.000 de trupuri de îmbe părțile, iară vii prinși din oastea lui Mihai-vodă mulți. Fost-au acest război în anul 7108 &lt;1600&gt;.</p>
            </div>
            <div type="div2">
               <head>Capul al patrulea</head>
               <p rend="justify">
                  <hi rend="italic">Încep. 1</hi>. Să urîse muntenilor cu domniia lui Mihai-vodă, tot cu oști și războaie. Ce, după fuga lui Mihai-vodă, trei dzile după război, au ședzut domnii, Ieremiia-vodă si Simion-vodă, cu Zamoyschii pre loc, pănă au început a veni toți boierii Țărîi Muntenești și slujitorii, priimind pre Simion-vodă domn cu giurămînt. Și au mărs și Ieremie-vodă pănă în București și au aședzat la scaun pre Simion-vodă, frate-său, lăsîndu-i și Zamoyschii 3.000 de oaste leșască cu Ian Potoțchii, starostele de Cameniță. Singur Ieremie-vodă și cu Zamoyschii s-au întors la Suceavă.</p>
               <p rend="justify">
                  <hi rend="italic">Zac. 2</hi>. Iară Mihai-vodă, după războiul ce-i pierduse la Teleajen, strîngea iară oaste pen munți, de ai sei și din Țara Ungurească cunoscuți și amu făcuse aproape de, 7.000 de oameni, cum scrie Hronograful, și pornise pre Udrea cu 4.000 de oameni, să fie de straje. Iară singur tot să gătiia în munți, să iasă odată cu pușci și gătit mai bine. Ce l-au grăbit Simion-vodă, de n-au avut vréme să să mai întărească, că, de sîrg strîngînd oaste de loc și cu léșii, pre sfatul iarăș boierilor celor de loc, au purces din București și au mărs dzua și noaptea pin locuri ascunse, păn la orașul Argișului1, pe numele apei Argeșului, într-acela tîrgșor era Udrea cu oastea lui Mihai-vodă acea de straje. Dez-dimeneață Într-o dzi, au agiuns oastea a lui Simion-vodă supt acela tîrgșor și amu prinsese și Udrea de veste și i-au căutat a scoate și lui oastea la cîmp, că loc de fugă nu era, că să apropiiase oștile lui Simion-vodă. Ce, pănă în de trei de ori au dat război léșilor, întorcîndu-se, iară a patra oară au purces în răsipă oastea Udréei.</p>
               <p rend="justify">
                  <hi rend="italic">Zac. 3</hi>. Mihai-vodă nu era departe, mai în munți de acolea, viind să să adune cu céialaltă oaste. Ce, dacă au dat știre Udrea de răsipa sa, au început și céielalți a-l părăsi cu toții. Și numai ce i-au căutat a lăsa Țara Muntenească și a trece munții la Ardeal.</p>
               <p rend="justify">
                  <hi rend="italic">Zac. 4</hi>. Udrea după acéie curund au venit si el și s-au închinat la Simion-vodă. Și așea Mihai-vodă, vrînd să dobîndească Ardealul, au pierdut și Țara Muntenească.</p>
               <p rend="justify">
                  <hi rend="italic">Zac. 5</hi>. În Ardeal, după ce au sosit Mihai-vodă și au aflat oaminii săi, cari-i pusese pen cetăți, scoși de Baste Giurgiu și puși oșteni de a împăratului nemțăsc, ce vădzind că n-are loc nice în Ardeal, s-au sculat cu toată casa lui și cu cîțva căpetenii, ales căpitanii lui cei credzuți, Mîrze, Ghiețè și Racè și au mărs în Béci, la împăratul nemțăsc, în nedejdea slujbei ce au făcut împrotiva Batoréștilor. Și l-au priimit împăratul bine, iară Ardealul că n-au fost pentru dînsul, ce pentru sine aședzat, atunce s-au arătat.</p>
               <p rend="justify">
                  <hi rend="italic">Zac. 6</hi>. Nu peste multă vréme, vădzînd Jigmont Bator pierirea frăține-său, lui Andréiaș Bator, coborîtă de cumnatu-său, împăratul nemțăsc, și Ardealul nice într-un chip nu vrea să supuie supt némți, s-au căit de tocmala ce făcuse cu cumnatu-său Rodolf-împărat, cum s-au pomenit mai sus, și lăsînd olatele care-i didése cumnatu-său, au trecut în Țara Leșască, că-i era Zamoyschii ginere, fiind doamna lui Zamoyschii fata lui Andréiaș Bator. Și apoi din Țara Leșască au venit în Ardeal și îndată cuprindzind Țara Ardealului iară cătră sine, au început a strînge oști împrotiva lui Baste Giurgiu, ghenărariului împăratului nemțesc.</p>
               <p rend="justify">
                  <hi rend="italic">Zac. 7</hi>. Vădzînd împăratul neamțăsc sculat Ardealul și rocoșit iară împrotiva sa, de al doilè rînd, au gătit pre Mihai-vodă și l-au pornit iară să margă să strîngă oști și depreună cu Baste Giurgiu să stè împrotiva Batoréștilor, lui Jigmont, cumnatu-său, și lui Bator Iștioan, fratele lui Jigmont. Acești doi mai rămăsesă din Batorești.</p>
               <p rend="justify">
                  <hi rend="italic">Zac. 8</hi>. Au purces Mihai-vodă din Béciu asupra Ardealului, dăruit bine de împăratul, strîngînd iară oști și de ai săi, munteni carii se aședzasă în Ardeal și sîrbi, unguri și s-au împreunat cu Baste Giurgiu la Cliujvar.</p>
               <p rend="justify">
                  <hi rend="italic">Zac. 9</hi>. Batoreștii încă au strîns oaste și mai sămeți fiind pre locurile sale, au dat război lui Baste Giurgi și lui Mihai-vodă aproape de Cliujvar, la un sat anume Mojina. Și au fost războiul cîteva ceasuri, ce stînd nemții în frunte tare cu focul și Mihai-vodă lovind din dos pe oastea Batoréștilor, au înfrînt pre Batorești, cît de-biia au scăpat ei cu capete. Iară din oștile lor, parte mai mare ce au fost pedestri cu armata, adecă cu tunuri, cu tabăra, au cădzut toată pre mîna lui Baste Giurgiu.</p>
               <p rend="justify">
                  <hi rend="italic">Zac. 10</hi>. Era veste de biruință acelui război mai mare a lui Mihai-vodă, decît a lui Baste Giurgiu, care zavistiie au făcut și perirea lui Mihai-vodă.</p>
               <p rend="justify">
                  <hi rend="italic">Zac, 11</hi>. Spun oameni bătrîni de pre acéle vrémi, cum să fie agiuns în cîteva rînduri cu dare Ieremie-vodă la Baste Giurgiu, pentru moartea lui Mihai-vodă, care lucru poate să hie (că ce nu lucreadză în lume avuțiia). Banii răscolesc împărățiile și mare cetăți le surupă, cum să dzice cu un cuvînt leșesc: „Sula de aur zidiul pătrunde”.</p>
               <p rend="justify">
                  <hi rend="italic">Zac. 12</hi>. V leato 7109 &lt;1601&gt; avgust, 8 dzile dez-de-noapte, într-așternut încă Mihai-vodă, au venit doi căpitani némți cu oamenii lor, trimiși de Baste Giurgiu să omoară pre Mihai-vodă. Și cum au sosit la tabăra lui, că era deosebi, au lovit la cort unde odihniia și acolo în loc i-au tăiat capul și l-au dus la Baste Giurgiu, iară trupul păn a triia dzi au stătut la vederea tuturora, neîngropat. Oștile lui, ce avea, nu era cu dînsul în tabără; pre toți îi slobodzise în pradă; pănă în copiii lui au fost mărs și ei în pradă. Și așea s-au plătit lui Mihai-vodă slujbele ce-au făcut nemților.</p>
            </div>
            <div type="div2">
               <head>Capul al cincilea</head>
               <p rend="justify">
                  <hi rend="italic">Încep. 1</hi>. După perirea lui Mihai-vodă, n-au mai avut Ieremiia-vodă nice o dodeială de nime. Ce, plinind ai cu pace domnii sale 12 ani, cu țara aședzată în tot bivșugul, au plătit și el datoriia omenească. Au murit Ieremiia-vodă in anul 7116 &lt;1608&gt;. Rămasu-i-au pomană în țară mănăstirea anume Suceavița, de dînsul făcută. Iară la domniia țărîi au stătut, după moartea lui, frate-său, Simion-vodă, nefiind feciorii lui Ieremiei-vodă încă la vîrstă deplină. Era Simion-vodă amu mator de dzile, sosit la bătrînéță. Iară moartea lui, precum au rămas den om în om în țară poveste, au murit otrăvit de cumnată-sa, de doamna lui Ieremiei-vodă, trăgînd domniia mai curund la feciorii săi, temîndu-se că să vor întemeia ficiorii lui Simion-vodă la domniia țărîi, care fapte acéi doamne apoi mai pre urmă au arătat Dumnedzău cu patimile ei.</p>
               <p rend="justify">
                  <hi rend="italic">Zac. 2</hi>. Stătu-au la mare amestecături și zarve scaunul țărîi după moartea lui Simion-vodă, că era feciori de-a lui Ieremiei-vodă trei: Costantin-vodă, Alexandru-vodă și Bogdan-vodă, iară a lui Simion-vodă era cinci feciori: Mihalaș-vodă, Gavril-vodă, Pătrașco-vodă, Moysei-vodă, Ion-vodă. Deci să împărecheasă boierii și cu dînșii și țara, în două părți, o parte ținè cu casa lui Ieremie-vodă, iară altă parte ținea cu casa lui Simion-vodă. Și dintîi era mai tare partea lui Mihailaș-vodă, feciorului lui Simion-vodă cel mai mare, cît au căutat lui Costantin-vodă, feciorului celui mai mare a Ieremiei-vodă și cu boierii din partea lui a ieși cu fuga din Iași. După care, trimițînd Mihailaș-vodă în goană, au agiuns carăle boierilor și cîțva boieri de a lui Costantin-vodă la Mălăiești și i-au jecuit.</p>
               <p rend="justify">
                  <hi rend="italic">Zac. 3</hi>. Marginile Țărîi Leșești mai toate era tot de oamenii lui Costantin-vodă, cumnați, domni mărgineni, cum era Potoțceștii, Vișnoveceștii, Corețchii, toți cu cuscriia legați, că au avut Ieremiia-vodă trei fete măritate în Tara Leșască, tot după oameni mari. Ce, îndată ce au înțeles că au scos feciorii lui Simion-vodă pre feciorii lui Ieremiei-vodă din scaunul țărîi, au purces singur Vișnovețchii și cu cîțva den Potocești cu oști asupra lui Mihailaș-vodă. Avè și Mihailaș-vodă, pe lîngă oastea de țară, puținei tătari și turci. Ce, turcii la război n-au vrut să margă, ce au prăvit de departe. Fost-au acesta război între verii, pentru domnia țărîi, la Ștefănești și au înfrînt partea lui Costantin-vodă pre partea lui Mihailaș-vodă. Și numai ce le-au căutat a părăsi țara feciorilor lui Simion-vodă si unii în Țara Ungurească, alții la turci au mărs. Unul dentru dînșii, Pătrașco-vodă, au agiuns de au fost mitropolit la Chiov, cu vestită mitropoliia și arhimandriia de mănăstirea mare, ce ieste anume pre limba rusască Pecerschii, unde stau trupuri, moștii a mulți sfinți întregi pen peșteri și pănă astădzi, cu multe minuni.</p>
               <p rend="justify">
                  <hi rend="italic">Zac. 4</hi>, Și așea s-au aședzat Costantin-vodă, feciorul lui Ieremiei-vodă cel mai mare, la domniie, cu bucuriia țărîi, avîndu țara nedejdea că va urma pre tată-său. Ce departe au fost Costantin-vodă de acéie fericiie. Ce precum dzice Isus-Sirah: „Vai de acéie cetate, unde este domnul tînăr”. Luîndu-să și Costantin-vodă după socoteala tinereților, n-au păzit datoriia sa deplin spre împărățiie1 și precum scrie Letopisețul cel leșesc, dintîiaș dată birul a anului celui dintăi nu l-au plinit. Și așea, scîrbindu-se împărățiia, l-au mazilit pre Costantin-vodă și au dat domniia lui Ștefan-vodă Tomșii. Nu i-au folosit lui Costantin-vodă uricile ce avea de la împărăție, date tătîne-său, de domniie vécinică, lui și feciorilor lui și nepoților lui, că Turcul cu vréme dă, cu vréme ia, precum este vremea, așea lasă, blînd cînd ieste vréme de blîndéțe, sămeț și ager, cînd este vréme de sămețiie. Creștinului niceodată cuvîntul nu-l ține, nice este a-l amăgi rușine, toate precum ieste vremea face.</p>
            </div>
            <div type="div2">
               <head>Capul al șaselea</head>
               <p rend="justify">
                  <hi rend="italic">Încep. 1</hi>. Pre Ștefan-vodă Tomșea nu l-au știut Letopisețul cel leșesc ce neam de om au fost. Iară au fost dirept moldovan, din sat den Otéști, de pre rîul ce se chiamă Răcătăul, în ținutul Putnei. Era pre acéle vrémi Tomșea-vodă la Poartă pre trébile țărîi, pre lîngă capichihăi și vădzîndu-l om de țară, cunoscut amu la căpeteniile Porții, i-au scos domniia și i-au orînduit împărățiia și pre Cantemir-bei, cu ordile lui, care pre acéle vremi lăcuia în Bugeac, să-l ducă pre Ștefan-vodă în scaun.</p>
               <p rend="justify">
                  <hi rend="italic">Zac. 2</hi>. Apropiindu-se Ștefan-vodă Tomșea de țară, Costantin-vodă cu îmă-sa și cu frații săi au purces la leși și cu cîțva și din boieri, între carii era și Nistor Ureche, tatăl lui Grigorie Ureche vornicul, carele au scris Letopisețul țărîi pănă la Aron-vodă.</p>
               <p rend="justify">
                  <hi rend="italic">Zac. 3.</hi> Léșii avea atunci mare amestecături cu Moscul și nu era vremea să facă oști și în Muldova. Ce, Ștefan Potoțchii, cumnatul lui Costantin-vodă, carele ținea pre doamna Mariia, fata lui Ieremie-vodă, cu puterea sa, peste voie și porunca craiului (că-i trimisesă singur craiul un copil din casa sa, să nu cumva să să ispitească să între în Muldova, întărîtînd pre turci), au strîns oaste di prin cetăți și de pre la rudeniile sale, ca vro 6.000 de oameni strînsură, lăsînd pre soacra-sa, doamna lui Ieremiei-vodă, în Țara Leșască. Iară singur cu Costantin-vodă și cu Alexandru-vodă, frate-său, au purces asupra lui Ștefan-vodă.</p>
               <p rend="justify">
                  <hi rend="italic">Zac. 4</hi>. Au prins veste Ștefan-vodă îndată de léși că vin și au strîns și el oastea țărîi toată. Și să prilejise atunce sosiți și niște slujitori de a lui Mihai-vodă, căpitanii lui cei vestiți, neputînd a lăcui, după moartea lui Mihai-vodă, în Țara Ungurească, chemați pre cărți de Ștefan-vodă, anume Mîrze și Ghiețè și Racè cu cîțva oameni. Și au pus Ștefan-vodă tabăra deasupra satului Popricanilor, dînd știre și la Cantimir, la carele, pre acéle vremi era mulțime de nohai tătari. Și au venit si Cantimir, cu oștile într-agiutor lui Ștefan-vodă.</p>
               <p rend="justify">
                  <hi rend="italic">Zac. 5</hi>. Veniia Potoțchii sămăț cu izbîndele ce făcuse frații lui aicea într-aceste țări împrotiva lui Răzvan-vodă și apoi împrotiva lui Mihai-vodă, ce, cum dzice muldovanul, nu sint în toate dzile Pastile. Mergea fără nice o tocmală, fără străji, a puterea hi fără limbi, să știe ce fél sau ce samă de nepriietini are unde merge și avîndu și oaste strînsură. Nu i-au dodeit nimica Cantimir, nice muldovenii, pănă au sosit léșii cu tabăra lor la un loc, ce să dzice Cornul lui Sas. Atunce au vădzut Potoțchii unde au venit.</p>
               <p rend="justify">
                  <hi rend="italic">Zac. 6</hi>. Acela loc, Cornul lui Sas, este cotit Prutul, însă cotul este din partea despre răsărit, iară din partea aceastalaltă, unde era tabăra leșască, este ieșită apa Prutului piept la cîmp. într-acéia loc au făcut oștile lui Ștefan-vodă și tătarîi la leși năvală. Și n-au ținut războiul léșii nimica, cît în cela război, așè de sirg, s-au spăi-mat si s-au amestecat léșii, cît nice tunurile o dată n-au apucat să sloboadză. Singur Potoțchii, pentru să i să tăinuiască numele, au dat între carăle haiducilor, ce apoi l-au vădit haiducii. Pre Alexandru-vodă încă l-au prins moldovenii. Iară Costantin-vodă au cădzut pre mîna unui tătar, carele înțelegînd cine este, vrînd să-și facă cinste la hanul, ferindu-se de Cantemir, depreună cu niște cetași ce avea tătarul, au fugit cu Costantin-vodă și cu un comis a lui, anume Mihăilescul. Și cînd au sosit la Dașău, ferindu-se iarăși și acolo de turci să nu-l ia pre Costantin-vodă, au găsit o luntre mică și s-au băgat să treacă singuri tătarîi. Trecînd apa Niprului, s-au scornit vînt și s-au împlut luntrea de apă și acolè s-au înecat Costantin-vodă în Nipru. Iară pre Potoțchii și pre Alexandru-vodă i-au dus oșteni de țară la Ștefan-vodă și pre amîndoi i-au trimis la împărățiie. Potoțchii apoi au ieșit cu răscumpărare pren sol. Iar Alexandru-vodă au cădzut la legea turcească, în care au și murit.1 Spun să hie sosit la turci și la boierie, anume... la împărățiie.</p>
               <p rend="justify">
                  <hi rend="italic">Zac. 7</hi>. Céialaltă oaste leșască toată au cădzut în robie la tătari și s-au înecat mai mulți în Prut, cît de-biia de au scăpat cineva de poveste, că cîți au și înotat Prutul, pline erau luncile de țărani și coșurile tătarîlor era peste Prut, tot i-au prins și i-au adus la Tomșea-vodă, pre mai mulți i-au și ucis țăranii.</p>
               <p rend="justify">
                  <hi rend="italic">Zac. 8</hi>. Perit-au și boierii toți, cîți s-au prilejit de venise cu oastea, tot oameni de casa lui Ieremiei-vodă: Vasilie Stroici logofătul, Balica hatmanul, Chirița postelnicul, Miron stolnicul. Numai Nistor Ureche n-au vrut să vie din Cameniță și așea-i sfătuia și pre dînșii, să nu margă, dzicîndu-le să lase să să mai vechiască domniia lui Ștefan-vodă, că acmu fiind domnia noaă, moldovenii sint den hire purure la domniea noaă lacomi. Ce nu s-au ascultat sfatul lui Ureche vornicul, cum mai multe în lume sfaturi bune la domni nu să ascultă, ce apoi vin la primejdii și ei si casele lor. Iară pre Vasilie Stroici îl iertase Ștefan-vodă, numai învățase pre Nicoriță armașul să-l ducă să vadză perirea celoralalți, să-i hie grije mai pre urmă de moarte, că era om tînar Stroici si din casă mai vechi și cinsteș decît toate casele în țară. Ce dzilele lui cele fîrșite, cum să dzice cuvîntul, vădzind că merge la perire și nu-i spusesă armașul povestea, s-au apucat de sabiea unui dărăban să moară cu răscumpărare, că era om din hirea lui inimos. Ce l-au împresurat îndată darabanii și n-au apucat să scoată sabiia. Care lucru dac-au spus armașul lui Ștefan-vodă, îndată au pus de l-au omorît si pre dînsul, răcnind: „Ai, cînele, au vrut să moară cu soții”. Și pre cîți-și aducea, pre toți li omorîea, pănă si în slugi și prostime. Acela vărsători de sînge s-au arătat dintîiaș dată Tomșea-vodă.</p>
               <p rend="justify">
                  <hi rend="italic">Zac. 9.</hi> Pentru un diiac care era foarte de treabă de scrisoare, s-au rugat boierii să-l ierte, că ieste cărturari bun. Au răspuns: „Ha, ha, ha. Mai cărturar decît dracul nu este altul.” Și totuș l-au omorît și pre acela.</p>
               <p rend="justify">
                  <hi rend="italic">Zac. 10.</hi> Și așea au fost stingerea casei lui Ieremie-vodă. Fost-au acesta război la Cornul lui Sas, v leato 7120 &lt;1611&gt;. Tătarii după acéia, îndată au mărs în pradă în Țara Leșască și lovind fără veste și de sirg, mult plean au luat și mare, robiie au făcut în oameni.</p>
               <p rend="justify">
                  <hi rend="italic">Zac. 11.</hi> Domniia lui Ștefan-vodă Tomșea, cum s-au început în vărseri de sînge, tot așè au trăit. Avè un țigan calò, ce să dzice pierdzători de oa-meni, țigan gros și mare de trup. Acela striga de multe ori înaintea lui, arătînd pre boieri: „S-au îngrășat, doamne, berbecii, buni sint de giunghiat”. Ștefan-vodă rîdè la ceste cuvinte și dăruia bani țiganului.</p>
               <p rend="justify">
                  <hi rend="italic">Zac. 12.</hi> Ce cum a tuturor tiranilor, adecă vărsătorilor de singe, la toate țărîle în lume urîtă este stăpîniia, așea și a lui Tomșea-vodă. Îl urîse și boierii, carii, măcar că era mai toți de casa lui, anume Beldiman logofătul, Bărboi vornicul, Sturdzea hatmanul, Boul visternicul, iară nice ei fără grijea morții nu era, ce îmbla în tot ceas, cum să dzice, cu dzilele amînă. Și hiecînd unde este frica, nu încape dragoste. Pentru acéia, întrebînd un împărat pre un dascăl: cum ar fi împărat să hie drag tuturora? Au răspuns: „De nu vei hi, împărate, groznic nemăruie”. Fericiți sint acéia domni, cărora țărîle lor slujesc din dragoste, nu din frică, că frica face urîciune și urîciunea, cît de tîrdzî tot izbucnește.</p>
               <p rend="justify">
                  <hi rend="italic">Zac. 13.</hi> Așè s-au prilejit și la Tomșea-vodă, in toate dzile petrecînd boierii supt grije, s-au vorovit cu toții și au tras slujitorii toți în partea sa și pre mîrzești și într-o noapte au ieșit cu toții la sat, la Cucuténi și de acolea au poruncit lui Ștefan-vodă, cu bine să iasă din scaun, că nu poate nimé a suferi domniia lui cu atîtè vărseri de sînge.</p>
               <p rend="justify">
                  <hi rend="italic">Zac. 14.</hi> Sa spăriiesă Tomșea-vodă de o turburare ca acéie, ce îmbărbătîndu-l cine era pre lîngă dînsul, au strîns darabanii, carii tot pe un cuvînt era cu céialalți slujitori. Ce, dacă au vădzut banii vărsindu-le Ștefan-vodă, au stătut ei cu domniia. Și au strigat și tîrgul în leafă. Și s-au strîns din tîrgoveți și den slugile neguțitorilor și oameni nemernici, cîtăva gloată și la Ștefan-vodă. Și s-au prilejit de veniia atuncea si din ținuturi din gios niște steaguri de călărași la căutare și era descălecați la Toméști. Au răpedzit Ștefan-vodă și la céia cu léfe și i-au tras în partea sa.</p>
               <p rend="justify">
                  <hi rend="italic">Zac. 15.</hi> Slujitorii ce era cu boierii audzind că strigă Ștefan-vodă în leafă, măcar că giurasă boierilor, ce, pre obiceaiul neamului nostru, au în-ceput mulți de cei mai necunoscuți a să rumpe de la boieri și a veni la Ștefan-vodă și în loc au înce-put a slăbi partea boierilor.</p>
               <p rend="justify">
                  <hi rend="italic">Zac. 16.</hi> Dacă au vădzut boierii că nu va să iasă Ștefan-vodă de bunăvoie din scaun, au vinit cu război, cărora au ieșit Ștefan-vodă cu gloatele sale de laturea tîrgului, deasupra Fîntînii lui Păcurarii și scoasesă și tîrgul tot Ștefan-vodă, cu arme, cine cu ce avè. Și despre vii au orînduit de au lovit călărimea ce avè din dos pe gloata boierilor.</p>
               <p rend="justify">
                  <hi rend="italic">Zac. 17.</hi> Fără zăbavă au început a să răsipi gloata boierilor, deci și boierii, care încotro au putut, au plecat fuga, din carii în loc au prins pre Bărboi vornicul și apoi și pre fecior-său. Deci pre Bărboi cel bătrîn îndată l-au înțepat de laturea tîrgului, iară pre feciorul lui au trimis de l-au spîndzurat în poarta casei tătîne-său. Iară Beldiman și. Sturdzea și Boul scăpasă în Țara Muntenească, ce și acéia tot n-au hălăduit, precum vei vedè povestea la rîndul său.</p>
               <p rend="justify">
                  <hi rend="italic">Zac. 18</hi>. Pre cîțiși aducea prinși, pre toți îi omorîia, cu mustrarea ce avea el obiciai: „Să nu te ierte Dumnedzău, cu cel cap mare al tău”. Tuturora această mustrare făcè.</p>
               <p rend="justify">
                  <hi rend="italic">Zac. 19</hi>. Aceste neaședzări a lui Ștefan-vodă audzind doamna lui Ieremie-vodă, avîndu încă rămas un fecior copil mic, anume Bogdan-vodă, au îndemnat pre ginerii săi, pre Vișnovețchii și pre cneadzul Corețchii, din Țara Leșască, și atuncea amu era și cu sfatul lui Nistor Ureche. Au venit singură doamna cu ginerii săi, cu oști asupra lui Ștefan-vodă și le-au ieșit și Ștefan-vodă cu oști înainte la sat la Tătăréni. Ce au ținut foarte puțină vréme războiul, îndată au plecat fuga călăreții, iar bieții darabani, părăsiți de călăreți, să buldzisă la o rîpă deasupra Tăuteștilor și să apăra. Ce au venit léșii de le-au făgăduit viață, numai să-și dea armele. Și au credzut darabanii și au dat armele de la sine. Și dacă le-au luat armele léșii, au întrat cu săbiile într-înșii și au perit toți acolea. Le stau movilele și pănă astădzi deasupra satului Tăuteștilor.</p>
               <p rend="justify">
                  <hi rend="italic">Zac. 20.</hi> Era la Ștefan-vodă darabanii foarte îmbrăcați bine, după credința céia ce făcuse, de stătusă cu dînsul la rădicarea boierilor, cum n-au fost nice la o domniie grijită bine pedestrimea cu haine tot de feleandrăș, cu nasturi și cu ceprage de argint, în pilda haiducilor de Țara Leșască, cu pene de argint la cumănace și cu table de argint la șoldure pe lădunce. Fost-au acest război a lui Ștefan-vodă cu léșii la Tătăréni, în anul 7123</p>
               <p rend="justify">
                  <hi rend="italic">Zac. 21</hi>. După cea răzsipă a oștii lui Ștefan-vodă, au ieșit Ștefan-vodă în Țara Muntenească și măr-gînd aproape spre Focșeani, l-au tumpinat ceaușii împărătești cu Beldiman logofătul și cu Sturdzea hatmanul și cu Boul visternicul în obedzi, că-i pornise Radul-vodă, domnul munténesc pre atunci, de mersesă cu pîră la Poartă asupra Tomșei-vodă, că-i era Radul-vodă lui Ștefan-vodă mare nepriiatin. Ce, cine era vezir la împărățiie, era priiatin lui Ștefan-vodă și au dzis veziriul, pricepînd lucrul: „Ce să acoliséște Radul-vodă de cel sărac”. Și îndată au trimis ceauși de au tîmpinat pre boieri, carii sint mai sus pomeniți și i-au pus în obédzi și i-au dus la Ștefan-vodă. Deci, cît i-au adus ceaușii, îndată le-au tăiat capetele și le-au arun-cat trupurile în Siréti.</p>
               <p rend="justify">
                  <hi rend="italic">Zac. 22</hi>. Ședea Ștefan-vodă în Țara Muntenească în bejenii, la Radul-vodă și loviia oamenii lui pănă i la Bîrlad, pănă la Vaslui, ce totu-i împengè léșii. Iară doamna lui Ieremiei-vodă în Iași cu fecioru-său, cu Bogdan-vodă, însă toate divanurile era pre Nistor Ureche, și au trăgănat acea domnie acei domniei, mai pănă la anul.</p>
               <p rend="justify">
                  <hi rend="italic">Zac. 23.</hi> Să urîsă turcilor aceste dodeiale despre leși asupra Țărîi Moldovei și mai vîrtos că tot atunce luasă cazacii Trapezondul, cetate turcească, dincolo de Marea Neagră și pre mare multe corăbii turcești cu negoață și pre un Țical-pașea cu cîteva corăbii de oaste l-au luat viu și ținea toată Marea Neagră închisă. Deci au orînduit pre Schinder-pașea de Silistria cu oști asupra léșilor, ce era în Moldova cu doamna lui Ieremiei-vodă. Și vădzind și pre Ștefan-vodă în turburări totdeauna și despre ai săi și despre; streini, l-au mazilit, luîndu-l în obédzi din Țara Muntenească, iară domniia, în locul lui, au dat Radului-vodă, carile are nume în țară, de-i dzic Radul-vodă cel Mare. Și cu adevărat cade-i-să acest nume în véci să aibă, precum vei afla hirea acestui domn la rîndul său scrise. Este aceștii Radul-vodă fecior Mihnei-vodă, domnului muntenésc, carele Mihnea-vodă au domnit pre o vreme cu Pătru-vodă Șchiopul la noi în țară.</p>
            </div>
            <div type="div2">
               <head>Capul al șeaptelè</head>
               <p rend="justify">
                  <hi rend="italic">Încep. 1</hi>. Au purces Schindir-pașea și cu Radul-vodă asupra léșilor, ce era în Iași cu doamna lui Ieremiei-vodă. Vișniovețchii, unul din ginerii lui Ieremiei-vodă, murise în Iași, deci și oamenii lui, carii au fost a lui, să dusesă în țara lor și din oastea lui Corețchii. Scrisesă Jolcovschii hatmanul cărți la slujitori, care nu va ieși din Moldova, loc în oastea lor să n-aibă, că întrasă ei fără voia craiului în Moldova. Deci numai cu 600 de oameni rămăsesă Corețchii.</p>
               <p rend="justify">
                  <hi rend="italic">Zac. 2.</hi> Luasă veste doamna și boierii că le vine Schinder-pașea asupra și le porunciia și Radul-vodă, ca un creștin, să fugă devreme. Ce Leahul simăț și fără crieri n-au vrut să purceagă mai devreme, ce amu dacă să apropiiesă oștile. Bine le dzic de aceasta cazacii léșilor: „După pagubă, leahul înțelept”.</p>
               <p rend="justify">
                  <hi rend="italic">Zac. 3</hi>. Îndată ce au înțăles Schinder-pașea de purcesul léșilor din Iași, au răpedzit o samă de oaste sprintenă si i-au agiuns la Drăgșani, în ținutul Hîrlăului. Apăratu-s-au oarece léșii dintîiu, iară dacă s-au mai înglotit oastea, s-au răsipit cine încotro au putut. Singur Corețchii au cădzut pre mîna lui Schinder-pașea și biiata doamna cu coconul, Bogdan-vodă1 și o samă de boieri. Pre boieri i-au scos Radul-vodă pre toți de la Schinder-pașea, cîți era prinși. Iară doamna la mare ocară au sosit, de care singură au mărturisit cătră boieri. Trecînd cu carul, au vădzut pre boieri și lăcră-mînd au dzis: „Boieri, m-au rușinat păgînul”. La această ocară au sosit casa lui Ieremiei-vodă si poate hi pentru răutățile ei, că era o făméie răpitoare, precum spun și de vréme ce au otrăvit pe cumnatu-său, pre Simion-vodă (de va hi așea) și de frica lui Dumnedzău depărtată.</p>
               <p rend="justify">
                  <hi rend="italic">Zac. 4.</hi> Nu era în ceia hire singur Ieremie-vodă, ce era om întreg la toate, nerăpitor, nemîndru, ne-vărsători de sînge, blînd, dumnădzăresc, pe cum mărturisește războiul lui cu Răzvan-vodă, cum n-au vrut să iasă din beserică, pănă n-au săvîrșit sfînta leturghie, măcar că-i spune ca să agiung oștile. In dzilele lui mare bivșiuguri și plină țara de toate. Ce de ieste vro osîndă stingerea casei lui, din faptele doamnei sale ieste.</p>
               <p rend="justify">
                  <hi rend="italic">Zac. 5. </hi>Pre doamna și pre Corețchii i-au trimis Schinder-pașea la împărățiie. Corețchii cneadzul apoi pre urmă au ieșit den chisoare cu multă cheltuială, iară doamna au fost după un agă turc,pănă la moartea sa. Bogdan-vodă copilul iară în turciie s-au săvîrșit. Agiunsesă de au fost la împărăție capigi-baș. Fost-au acéstea v leato 7124 &lt;1616&gt;.</p>
               <p rend="justify">
                  <hi rend="italic">Zac. 6.</hi> Trimis-au Schinder-pașea după răsipa lui Corețchii, din porunca împărăției un ceauș la craiul leșesc să oprească cazacii de pe mare, carii atunceși niște cetăți, ce făcuse turcii pre Nipru, anume Aslan Horod și altă cetate luasă și omorîsâ și oștenii cîți erau turci și într-acéle cetăți (și aceste toate apoi au făcut de au venit soltan Osman la Hotin) și să părăsască a călca Muldova cu ostil lor.</p>
               <p rend="justify">
                  <hi rend="italic">Zac. 7.</hi> Au trimis și craiul leșesc un sol, anume pre Cohanschii, la împărăție, dînd pricina toată pre tătari, carii dodeind casele cazacilor, ei încăși întorc din pagubile ce le fac tătarîi. Este și aceasta laudă în Letopisețul lor, cum acela Cohanschii cu soliia lui au mazilit pre Ștefan-vodă Tomșea, ce nu știu cum s-ari prinde acest lucru, că amu era domn Radul-vodă în locul Tomșei-vodă, cînd au trecut Cohanschii la împărățiie. Iară pîră, adevărat c-au avut Ștefan-vodă Tomșea totdeauna despre leși la împărățiie.</p>
               <p rend="justify">
                  <hi rend="italic">Zac. 8.</hi> La anul, Schinder-pașea, din porunca împărăției, au strîns cîtă oaste au avut din pășiia lui si cu Radul-vodă, domnul de Moldova, și cu oștile muntenești și ungurești de la Betlean Gabor, domnul Ardealului, că era Betlean Gabor mare nepriiatin léșilor, și cu tătarîi, au purces asupra Țărîi Căzăcești, să le strice pălăncile și să-i prade.</p>
               <p rend="justify">
                  <hi rend="italic">Zac. 9.</hi> Oblicise și léșii gîndul lui Schinder-pașea și i-au ieșit hatmanul Jolcovschii cu oștile leșești la margine, la un loc anume Bușa, mai sus de Soroca pe Nistru, din céia parte de Nistru ieste acela loc.</p>
               <p rend="justify">
                  <hi rend="italic">Zac. 10.</hi> Începuse Schinder-pașea a bate Rașcovul, ce, dacă au sîmțit aproape de ostile leșești, au lăsat Rașcovul și au purces pe dencoace de Nistru, pin țară, împrotiva locului unde era Jolcovschii, însă-i despărțiè Nistrul. Mai puțină oaste era la Jolcovschii, decît la Schinder-pașea, iară mai aleasă, tot lefecii și să strîngea și cazacii din toate pălăncile la dînsul. Numai fiind craiul leșăsc la Mosc cu oștile, s-au ferit a întărîta puterea turcească. Avîndu treabă într-altă parte Crăiia Leșască, au stătut cu Schinder-pașea la tocmală, la legături de pace, nedejdiuind că vor ținea turcii pacea.</p>
               <p rend="justify">
                  <hi rend="italic">Zac. 11. </hi>Capetele de pace era, despre leși, să oprească pre cazaci, să nu îmbie pre mare și în Moldova să nu mai îmbie oștile lor. Iară despre Schinder-pașea era să oprească pre tătari, să nu îmbie stricînd în Țara Leșască și în Muldova domni streini să nu hie, fără cine va hi fecior de domn. Ce, toate aceste în vînt au fost, că bine n-au sfîr-șit pacea și au purces oștile și aceste și acelea îndirept, iară tătarii pre de altă parte au și lovit în Podoliia, în Țara Leșască și au făcut cîteva robii. Și apoi, la anul, fără veste, mulțime de tătari au lovit Volinia, o țară mai sus de Podoliia și păn-a strînge oștile Jolcovschii, au ieșit tătarîi cu mare plean den Țara Leșască, fără nice o sminteală.</p>
               <p rend="justify">
                  <hi rend="italic">Zac. 12.</hi> Mare bănat pentru aceste toate au avut Jolcovschii de la crai și de la toată Crăiia Leșască, pentru moale lucrurile lui. Ce, la creștini nu sînt certări pentru unele ca aceste ca la turci.</p>
               <p rend="justify">
                  <hi rend="italic">Zac. 13.</hi> Radul-vodă spre aceste al treilea an domnii sale céle dintîiu, s-au războlit de ochi și poate hi, vădzînd că nu va putea trece, să nu sa îngroașe între turci și între léși lucruri de sfadă,singur s-au poftit la împărățiie să-i vie maziliia să poată a merge la Țarigrad pentru leacul ochilor. Deci, i-au făcut pre voie împărățiia, pre dînsul l-au chemat la Poartă, iară domniia au dat lui Gașpar-vodă aicea în țară, în locul lui Radul-vodă celui Mare.</p>
            </div>
            <div type="div2">
               <head>Capul al optul</head>
               <p rend="justify">
                  <hi rend="italic">Încep. 1.</hi> Gașpar-vodă era om de neamul său italian, cum dzicem la noi în țară, frînc, om neștiutori rîndul și a obiceaiurilor țărîi, fără limbă de țară, care lucru mai greu nu poate hi, cînd nu știe domnul limba țărîi unde stăpînește.</p>
               <p rend="justify">
                  <hi rend="italic">Zac. 2.</hi> O! Muldova, di ar hi domnii tăi, carii stăpînesc în tine, toți înțelepți, încă n-ai peri așè lesne. Ce, domniile neștiutoare rîndul tău și lacome sint pricine perirei tale. Că nu caută să agonesască șie nume bun ceva la țară, ce caută desfrînați numai în avuție să strîngă, care apoi totuș să răsipéște și încă si cu primejdii caselor lor, că blăstămul săracilor, cum să dzice, nu cade pre copaci, cît de tărdzîu.</p>
               <p rend="justify">
                  <hi rend="italic">Zac. 3.</hi> Era acest Gașpar-vodă multă vréme tergiman la împărăție, adecă tîlmaci tuturor solielor creștinești ce vin la împărățiie. Și fiind și la mijlocul păcii ce făcusă între Împărățiia Neamțului și între împărățiia Turcului, pentru slujba acéia i-au dat aicea în Moldova domniia în locul Radului-vodă. Iară cît s-au aședzat la domniie, măcară că era de mare credință la împărățiie, îndată s-au așădzat cu gîndul spre părți creștinești.</p>
               <p rend="justify">
                  <hi rend="italic">Zac. 4.</hi> De laudă este hie la care domn să hie spre partea creștinească, că aceasta țară, căci trăiește așea în statul său pănă acmu, pentru țări creștine stă pănă astădzi în rîndurile sale, însă cu înțelepciune, nu fără socoteală și fără temei, în loc de folosul țărîi să-i aducă perire, cum s-au prilejit amu și în vrémile noastre în cîteva rînduri, de adusésă a mulți nesocoteala și nebunia, mare cumpănă acestui pămînt. Dumnedzău mai bine știe, că de nu s-ar hi prilejit o samă de capete să cerce mijloace și să nu alerge la împărățiie, ar hi fost de perire de istov țara aceasta în cîteva rînduri. Așea adusésă la mare primejdie țara și domniia lui Gașpar-vodă.</p>
               <p rend="justify">
                  <hi rend="italic">Zac. 5.</hi> Să rădicasă în dzilele aceștii domnii și j un domnișor de la Orhei, ce îndată Gașpar-vodă au trimis oaste și au ieșit și singur împrotiva lui și l-au prins și pre dînsul viu, pre domnișor și cîteva capete de la Orhei, pre carii i-au și omorît j îndată. Știia limba sîrbească Gașpar-vodă și cînd i-au mustrat pre căpitanii cei prinși orheieni, li-au dzis sîrbește: „Да имаете срдце чисто къ Господарю”. Le tîlmăciia apoi aceste cuvinte pre rumâniie Bucioc vornicul de Țara de Gios, adecă: „Să aveți inimă curată spre Domn”.</p>
               <p rend="justify">
                  <hi rend="italic">Zac. 6.</hi> Stăpîniia atuncea Ardealul, căruia dzicem noi Țara Ungurească, Betlean-Gabor, după stîngerea Batoréștilor și avè mare războaie împrotiva nemților pentru Crăiia Ungurească și îndemna și pre turci asupra léșilor că dedésă léșii agiutori i împăratului nemțăsc împrotiva lui Gabor și atunceș de curund îi bătuse léșii o oaste foarte rău la Cașa. Deci îndemna într-acéia pizmă pre turci asupra léșilor, făgăduindu-le că de or merge asupra léșilor, să nu poată a da Leahul agiutor nemților, va putea fără zăbavă a lua Beciul de la némți. Și cu acelea îndemnări și cu făgăduință, cu mare daruri Scrisesă și la hanul la Crîm, care cărți au cădzut pre mînule lui Gașpar-vodă și îndată le-au trimis Gașpar-vodă la craiul leșesc. Dacă le-au vădzut craiul cărțile, singur n-au vrut să pono-sluească lui Betlean, ce avîndu Betlean Gabor oameni a săi între svetnicii leșești cu cuscrii, au pus craiul pe oameni de ai lui să-i poruncească, căci nu se părăsește de aceste fapte, cu vrăjmășia împrotiva creștinilor. Și i-au trimis și izvoadele scoasă din cărțile lui și au mărs solul de la boierii leșești cu multă mustrare și bănat, arătîndu-i și izvoadele cărților lui, ce au scris la hanul. Dacă le-au vădzut Betlean Gabor cuvintele sale de față, au dzis cătră soli: „Muri-va Gașpar pentru acéle cărți”. Și îndată, de toate îmbletele lui Gașpar-vodă au dat știre la împărățiie.</p>
               <p rend="justify">
                  <hi rend="italic">Zac. 7.</hi> Curund au simțit Gașpar-vodă că ș-au pierdut la turci credința, deci s-au așădzat cu gîndul și mai tare cu léșii, îndemnîndu-i asupra turcilor. Și în cetatea Hotinului îndată au băgat oșteni leșăști, dîndu-să aievea supt apărarea lor cu țara. Nu putea de tot slobod să hie în gîndul său de boieri, carii socotind cea de apoi, să nu vie vreo perire țărîi, nu-i pristăniia boierii, din carii era mai cap atunce Bucioc vornicul mare de Țara de Gios; Vasilie-vodă era vistiernic mare la aceea domniie. Ce, în multe chipuri să ispitiia să omoară o samă de boieri, să fie el slobod în faptele sale, ce așea aievea nu să cutedza să-i omoară pentru țară, că era Bucioc la țară ales de toți. Iară pre Vasilie-vodă, dîndu-i pricină că nu dă samă de o sumă de bani a visteriei, măcar că-i era hin de cununie, l-au pus în temniță si l-au pus și la muncă. Iară pre Bucioc pusesă gînd să-l otrăvască și într-o dzi oprindu-l la masă și-au scornit voie bună, închinînd la Bucioc cu veselie și au pus de i-au dat otrava. În loc s-au simțit Bucioc otrăvit și s-au și sculat de la masă și s-au dus la gazdă, avîndu ierbi împrotiva otravei, date de la un doftor priiatin, că aștepta el una ca acéia de la Gașpar-vodă. îndată au luat ierbi și au început a vărsa otrava, cu mare cumpănă de viață. A doa dzi s-au făcut războlit și Gașpar-vodă, dînd vina stolnicilor că au fost bucatele cotlite.</p>
               <p rend="justify">
                  <hi rend="italic">Zac. 8.</hi> Văzînd grije de viiața Bucioc vornic, numai ce i-au căutat a prestăni cătră sfatul lui Gașpar-vodă, ce avea amu aședzat cu léșii. Și era aievea și la împărățiie îmbletele lui, deci trimisăsă la Schinder-pașea poruncă împărățiia să nevoiască doară îl va prinde. Ce oblicise Gașpar-vodă și de toate da știre la léși. Deci vădzînd împărățiia că nu-l pot prinde cu meșterșug, au trimis un agă pre obiceai, Schimni-ceauș, să cuprindză scaunul și să-l mazilească pe Gașpar-vodă. Iară cît au prins de veste Gașpar-vodă că vine Schimni-aga, au scornit că-i vin léșii asupră-i și au ieșit den Iași și au pus tabăra la Capul Stîncii, împrotiva Țuțorîi.</p>
               <p rend="justify">
                  <hi rend="italic">Zac. 9.</hi> Cum au sosit Schimni-ceauș după obiceai, amu era gătit lucrul; îndată au pus slujitorii de au abătut în turci și cîți au fost cu aga și pre singur Schimni-aga i-au omorît. Și îndată au răpedzit și în tîrg, de au turburat și tîrgul și cu slujitori amestecați, pre unde, pe care au apucat vremea, acolea i-au omorît. Mulți den turci să închidea pen pivnițe cu arme, de să apăra. Gașpar-vodă, după aceasta faptă, îndată au purces în tîmpinarea lui Jolcovschii hatmanul leșesc, carele era amu aproape, la margine, cu oști.</p>
               <p rend="justify">
                  <hi rend="italic">Zac. 10.</hi> Era gata Schinder-pașa și mai înainte de aceste fapte a lui Gașpar-vodă, să margă cu oști asupra léșilor den porunca împărăției și era orîn-duit și hanul și Cantimir-bei, vestit războinic pe acéle vrémi și oștile muntenești și o samă de oști Ungurésti de la Betlean Gabor, de toată oastea aproape de 60.000 și 1.000 de iniceri, din odăile ini-ceréști orînduite și cu aceste oști au întrat în țară Schinder-pașea.</p>
               <p rend="justify">
                  <hi rend="italic">Zac. 11.</hi> Léșii încă să nu lase înșélat pre Gașpar-vodă cu priietinșugul lor și să-și tocmească Jolcovschii smentélele céle dinții, au purces și el cu oastea și au trecut Nistrul la Hotin în 22 de dzile a lui av-gust.</p>
               <p rend="justify">
                  <hi rend="italic">Zac. 12.</hi> Oaste Jolcovschii hatmanul avé 1.600 de husari tot înherați, 4.000 de călări deosebi de husari, ce le dzic steaguri îndzăoate, 200 de raitari némți călări, 400 de cazaci lisovți, 2.000 de pedestri némți. Această oaste era lefecii; era și a domnilor deosebi vro 2.000 de oameni și de acéia cîțva carii mărg de bunăvoie, în dobîndă, carii apoi au mîn-cat capul lui Jolcovschii. Venisă și un copil den casa craiului, de la crai, numai să între Jolcovschii cu oști în Moldova într-agiutori lui Gașpar-vodă. Al doilea hatman, cum dzic la dînșii, de cîmp, era pre acéia vréme Conețpolschii.</p>
               <p rend="justify">
                  <hi rend="italic">Zac. 13.</hi> Dac-au trecut Jolcovschii hatmanul cu oștile leșăști Nistrul la Hotin, au făcut léșii sfat și sfătuiia Conețpolschii să aștepte oștile acolea la Hotin pre Schinder-pașea, să nu să depărtédză așea în cîmpi, împrotiva mulțimei de oști tătărăști și turcești și el să meargă pe Nistru de pe céia parte, să strîngă cazaci de pen pălănci, să lovască în urma oștilor pe la Tighinea. Ce acesta sfat n-au priimit Jolcovschii hatmanul, ce să hie dzis, mai bine să vadză veștile cum sint, decît să le audze de la alții.</p>
               <p rend="justify">
                  <hi rend="italic">Zac. 14.</hi> În 23 dzile a lui avgust au venit și Gașpar-vodă în tabăra leșască, sprintin, numai cu 600 de oameni, la adunarea cu Jolcovschii și după sfat ce au avut cu capetele leșăști, au purces cu toată oastea leșască pe Prut în gios, de la Hotin la Țuțora și acolo la Țuțora au pus tabăra léșii. Scrie Léto-pisățul leșăsc că au avut și Gașpar-vodă 12.000 de oaste de țară. Sosit-au Jolcovschii la Țuțora, septemvrie 2.</p>
               <p rend="justify">
                  <hi rend="italic">Zac. 15.</hi> Nu știé Jolcovschii de Schinder-pașea, la ce loc este și cu cîtă samă de oaste, lăsîndu-se de toate în nedejdea lui Gașpar-vodă. Ce, Gașpar-vodă, deși Știia din iscoadele sale de mulțimea oștilor turcești, iară nu spunea toate léșilor, să nu le strice inimile.</p>
               <p rend="justify">
                  <hi rend="italic">Zac. 16.</hi> La 7 dzile a lui septemvrie, în 5 dzile după sosirea léșilor la Țuțora, au sosit și străjile tătărăști, deodată cu 300 oameni, cu carii hărățindu-să cazacii, ce le dzice lisovții pre acéle vrémi, i-au înfrînt lisovții pre tătari, iară vii n-au putut prinde nice pre unul. Numai capete cîteva de tătari au adus la Jolcovschii, ce n-au putut ști nice atunce léșii de puterea lui Schinder-pașea. Iară tătarîi prindea în toate dzile de la léși limbă, din holota lor ce îmbla pentru hrana, și Știia Schinder-pașea de toate de la léși și cum este oastea leșască puțină.</p>
               <p rend="justify">
                  <hi rend="italic">Zac. 17.</hi> în 8 dzile a lui septemvrie, întîi Can-temir-bei, apoi și singur Schinder-pașea, au sosit la Țuțora și ș-au întins corturile Schinder-pașea dirept deasupra taberii leșăști, mai din gios. Léșii era în șanțuri, céle încă de Zamoyschii făcute. N-au vrut să scoată oastea Jolcovschii într-acéia dzi, mai mult de niște steaguri sprintene cu lisovții amestecate, mai mult doară ari putea prinde vreo limbă, să știe de oaste, atîta este cît sosisă, au mai este pre urmă. Ce toată dzua hărățindu-să cu turcii și cu tătarîi, ieșind și de ai noștri muldoveni la harț și nice atuncea au putut lua limbă, că mai mult de un stegar turc n-au prins și pănă a-l aduce la Jolcovschii, au murit de rane.</p>
               <p rend="justify">
                  <hi rend="italic">Zac. 18.</hi> Atîta oaste de toată, cîtă sosisă descălecată, socotind Jolcovschii și neștiind că în ceiaș noapte au sosit și oardele a hanului, cu galga-sol-tan, fratele hanului, că hanul sîngur rămăsesă în Bugeag, iară ostile toate le pornisă cu galga-sol-tan, a doa dzi dez-dimeneață, au scos Jolcovschii toată oastea leșască, pre pilda lui Zamoyschii, cînd cu Cazi Cherei-soltan, și-au tocmit oastea, cît agiungea glonțul pușcei, făcînd și doao băști de pămînt, una la un corn de oaste, alta la alt corn, cîte cu patru pușci și cîte 300 de pedestrași cu foc. Iară Schinder-pașea tocmisă oastea sa turcească și pre unguri și pre munteni la aripa din gios, iar aripa din sus au dat-o lui Cantemir cu oardele lui, iară celelalte oarde ce era cu galga-soltan nu s-au ară-tat de după deal, pănă nu s-au început războiul. Zac. 19. Dacă s-au apropiiat oștile de sine, au dat léșii întîi și cu muldovenii război și în loc împengînd pre ordele lui Cantemir și turcii înce-pusă a să da înapoi. Ieșiți léșii la cîmp mai mult decît le era porunca cu șireagul cél din frunte, au izbucnit și ordele cu galga-soltan și au dat cu toate oștile năvală la rîndul cel din frunte leșăsc și l-au înfrînt. Ai noștri, moldovenii, pre obiceai, îndată au plecat fuga și holota léșilor, ce era în goană, așijderè. Iară tătarîi, neîncăpînd toți în frunte, au lovit si din dos pe léși. Și așea cu mare vărsare de sînge, au înfrînt rîndul cel dentîi, păn au agiuns la al doilea rînd, ce era tocmai iară frunte, unde era și hatmanii singuri. Și era toate și acéle rînduri mai încungiurate de tătari, de cătră tabăra lor. Ce au mărs tot buluc léșii, apărîndu-să de tătari, pănă supt șanțuri.</p>
               <p rend="justify">
                  <hi rend="italic">Zac. 20.</hi> Schinder-pașea tot cu acéia năvală au lovit bașta cea din gios și fără zăbavă au întrat ienicerii în baștă. Sărit-au léșii, amu de lîngă șanțuri, și au apucat de au scos o samă de pedestrași ce era în baștă, iară mai mulți au perit și patru pușci au luat turcii. După acéia au stătut oastea în tocmală neclătită, numai cît să apară léșii de năvala tătarîlor și bașta cea din sus au rămas întreagă.</p>
               <p rend="justify">
                  <hi rend="italic">Zac. 21.</hi> Aproape de apusul soarelui, Schinder-pașea au descălecat oastea toată la odihnă, iară léșii au cădzut la mare spaimă și turburare, și lăsind și ei străji, iară oastea céialaltă au intrat în șanțuri, pe la otace. Și îndată au mărs toate capetele la cortul lui Jolcovschii, la sfat, mîhniți toți, vădzin-du-să închiși de atîtea mulțime de oști, depărtați de țară și cetățile sale, fără nice o nedejde de agiutori. Ținea hatmanii amîndoi inime tari, răspun-dzînd tuturora, cum a doa dzi vor să-și tocmească lucrul cu război și apoi, dacă n-or putea a înfrînge puterea nepriiatinilor, să lége tabăra și să margă cu tabără legată spre țara lor, spre Nistru. Au pătruns tuturora inimile acest sfat, dacă au au-dzit cu tabăra legată marșul, fiind amu den loc închiși de pășunea de cai și de hrană de oameni. Și după acéia s-au rășchirat sfatul îndată. Un domn anume Strus și Calinovschii staroste de Cameniță și Samoil Corețchi s-au gătit de fugă noaptea cu oamenii săi și au purces năzuind îndată să treacă Prutul noaptea și acolea, la trecătoarea Prutului, dînd în Prut ca oile spăimați, s-au înecat Calinovschii starostele de Cameniță și mulți din léși. Unii, rătăcind noaptea, au cădzut a doa dzi în mînule tătarîlor, pe alții i-au dus cursul apei, de i-au abătut iar înapoi la mal, de li-au căutat a întră iară în tabără. Iară Hmelețchii și Cazanovschii, capetele cazacilor, au lovit întîi alăturea cu Prutul, apoi au luat cîmpii și au mers, fără nici o dodeială, întregi. Ceielaltă oaste de lefecii să turbu-rasă cu toții și ei de fugă, scornindu-să cuvînt pen tabără c-au fugit hatmanii, cît și céia ce era la straje, părăsise străjile. Ce înțelegînd Jolcovschii spaimă ca acéia oștii, au îmbiat pe la otace cu făclii de vînt, arătîndu-se oștenilor, cum este de față și are grije de oaste și au mai întărit și străjile. Și așea de-biia au aședzat oastea de spaimă. Și în céiași noapte au scris și cărți, dînd știre la craiul, cu pîră pe acéia ce au fugit din tabără.</p>
               <p rend="justify">
                  <hi rend="italic">Zac. 22.</hi> Gașpar-vodă vădzînd mare turburare și fugă în oastea leșască, părăsit și de oștenii săi, au purces și el noaptea și au trecut Prutul bine. Numai, amu la braniște fiind cu puținei de ai săi și den boieri, Șeptelici hatmanul și Goia postelnicul, pe lîngă dînsul, l-au omorît ceia ce era cu dînsul. Scîrnavă și groadznică fapta și neaudzită în toate țări creștine. Domnul, ori bun, ori rău, la toate primejdiile ferit trebuiește, că oricum este, de la Dumnedzău este. Precum dzice svinta Scriptura: „Нъ ест ин едина класт тъкомошт бога”, adecă: „Nu-i nice o putere, fără de la Dumnedzău dată”.</p>
               <p rend="justify">
                  <hi rend="italic">Zac. 23.</hi> Plătit-au apoi cu capetele sale această faptă și Șéptelici si Goia, de la Alexandru-vodă, pe lége direaptă de le-au taiet capetele și trupurile le-au aruncat în ieșitoare. Și cu cale le-au făcut, că după scîrnave fapte, scîrnave morți vin. Iară bietul Bucioc vornicul, în braniște amu, au năzuit la un hin al său, anume Toader brăniștériul, unde-ș lăcuia acel Toader, singur nemerit din răssipă, fără slugi pe lîngă sine, precum vremea acéia în răssipă oștii așea aduce. Și cu multă rugămente și giu-ruită cătră hinul său, s-au oploșit în vicleană făgăduința lui. Apoi, a doa dzi, l-au legat hinul și legat l-au dus la Schinder-pașea. (O, să nu-l ierte Dumnedzău hin ca acela!) Și dacă l-au dus la Schinder-pașea au pus îndată de l-au înțăpat pre Bucioc, săracul, acela carile pururea sfătuiè pre Gașpar-vodă spre bine și de mare nevoie i-au căutat a pristăni la sfatul lui Gașpar-vodă. Acest domn, Gașpar-vodă, niceodată post n-au avut, ce pre ascunsă în tote posturile mîncă carne.</p>
               <p rend="justify">
                  <hi rend="italic">Zac. 24.</hi> Iară hatmanii leșești, vădzîndu-se închiși și părăsiți și de tovărășiia moldovenilor și în țară streină, încungiurați de atîtea oști, au scos, a doa dzi, toată oastea, cîtă le rămăsesă, stoluri, însă aproape de șanțuri, cît să să apere de năvala turcilor și a tătarîlor. Și toată dzua acéia au stătut călări în tocmală; nice Schinder-pașea și tătarîi așè nu li-au stătut asupra, alegînd cu sfatul să-i ție așea închiși pănă ce i-ari strînge foamea și hrana de cai, să să închine de bunăvoie. Léșii încă să facă război nu era putere, că și oastea li să împuținasă cu domnii cei fugiți și răniți mulți din războiul cél dintîiu, între carii era răniți feciorul lui Jolcovschii și nepotul lui de frate. Ce și a triia dzi după războiul cel dinții, iară așea au scos oastea cu tocmală aproape de șanțuri. Și într-acéle dzi s-au apro-piiet și galga-soltan cu puținei tătari pe lîngă sine și au poftit pre singur Jolcovschii la voroava. Scoasesă Schinder-pașea într-acéie dzi toate oștile sale și pusesă rînd înainte ochilor léșilor, să vadză mulțimea și așea au făcut în trei dzile, pentru spaima léșilor, să să închine, vădzînd oastea mulțime. Iară la voroava cu galga-soltan Jolcovschii n-au vrut să iasă, ce au trimis pre cneadzul Corețchii, fratele celui Corețchii ce fugise. Deci și galga încă au trimis pre Veli Șah-mîrza și au cerșut o sumă mare de ban să le dea léșii și să margă cu pace. Iară Corețchii arătînd alte legături de pace, s-au apucat mîrzacul de sabiie și au dzis să aștepte léșii toți sabiie.</p>
               <p rend="justify">
                  <hi rend="italic">Zac. 25.</hi> Vădzîndu-să léșii că cu alt mijloc de acolea n-au cum să iasă, de unde erau cădzuți, au ales sfat să iasă cu tabăra legată pre mijlocul oștilor și așé au făcut, 19 dzile a lui septemvrie îndesară. Amu era de trei dzile tocmită tabăra la rînduri și au făcut porți în șanțuri, cineși la rînd și au purces din loc cu tabăra legată de cară, și orînduite oști pi den toate părțile și pedestrași și călări. Gîndiia turcii și tătarîi dintîi că vin să dea război, apoi au vădzut purcesul. Și în céia dzi, pănă în sară și toată noaptea au mărs léșii cu puțină dodiială, numai de tătari.</p>
               <p rend="justify">
                  <hi rend="italic">Zac. 26.</hi> A doa dzi, septemvrie 20, au sosit și Schinder-pașea cu toate oștile asupra taberii leșăști, ce léșii, cît s-au făcut dzuă, stătusă, unde i-au apucat dzua. Și într-acéia dzi au fost război foarte tare și mare, pănă la vremea de chindiie și descălecînd turcii cu corturi de mas, léșii mai îndesară iară au purces cu tabăra și iară toată noaptea au mărs, numai cu dodiială de tătari.</p>
               <p rend="justify">
                  <hi rend="italic">Zac. 27.</hi> A triia dzi, septemvrie 21, iară au stătut tabăra leșască la un pîrîu, care nu-l pomenește Letopisețul leșesc anume ce vale a hi fost, iară adevărat pe la Scumpiia au lovit, ce ori la o vale ce să dzice Răchita, ori la vreun ciuluc. încă nu trecusă toată tabăra leșască valea, cînd au sosit Schinder-pașea și acolea au rupt turcii o bucată mare de tabără și au luat și cîteva steaguri de la leși și pușci. Și s-au închis léșii iară acolea, la céia vale, de s-au apărat toată dzua acéia.</p>
               <p rend="justify">
                  <hi rend="italic">Zac. 28.</hi> A patra dzi, septemvrie 22, au socotit Schinder-pașea să le ție din frunte calea și au purces înainte și aproape de Răut, desupra Răutului, au tocmit toată oastea frunte. Léșii încă ce-au avut oaste mai aleasă, o au tras de pen arepi în frunte și la o vréme ca acéie la care și de nevoie numai caută a hi toți viteji, că nu era altă cale de viiața, au mărs cu toată tabăra dirept asupra temeiului oștii turcești și stînd tare și cu focul, au căutat turcilor a le da cale. Și într-acéia război au luat léșii de la turci doă steaguri și tătari prinși vii cîțva. Și după ce s-au așădzat tabăra la Răut, au mai ieșit steagurile leșăști de au mai lovit pe o drîmbă de tătari, carii trecusă Răutul.</p>
               <p rend="justify">
                  <hi rend="italic">Zac. 29.</hi> După acéia petrecanie, să îmbărbătasă léșii și pierduse toată grijea. Iară ce ieste să nu treacă și orînduiala lui Dumnedzău nu poate să să amistuiască. Amu, fără nice o grije, tare și sămeți léșii și cădzusă la valea Coboltei, unde era de o parte pîrîul, de altă parte oastea, loc deschis, fără trecători. Și pierduse și Schinder-pașea nedejde de a-i dobîndire și trimisesă la Jolcovschii Schinder-pașea, poftind să-i trimață un om, să știe turcește. Au trimis Jolcovschii, ce apoi nu l-au mai slobodzit Schinder-pașea pre tălmaciul acela. Cînd au fost amu aproape de Nistru, ca o milă de loc de la Movilău, la un satu anume Slobodziea Saucăi, la ținutul Sorocii, acolo descălecasă oastea leșască, conacul cel de apoi. Holota ce era strînsură, temîndu-să de hatmani pentru dobîndă, că jecuise multe case în țară, să apuce ei trecătoarea la Nistru noaptea, au dat spaima și toată oastea așea greu s-au turburat, cît care cum au putut, au apucat cal, sluga stăpînu-său și pedestrași și călăreți toți amestecați, unii de lalți fugind, s-au șpărcuit toată tabăra, hatmanii rămași singuri, unul într-o parte, altul într-altă.</p>
               <p rend="justify">
                  <hi rend="italic">Zac. 30.</hi> Dzic unii să să hie făcut acéie spaimă din slugile oștenilor, carii mersesă la o arie cu fîn, departe de tabără și să-i hie lovit tătarîi. Ce, oricum au fost, spaima ca acéia au fost, în care nu s-au mai putut îndrepta oastea, să să aședza. Poate hi si de grijea trecătoarei Nistrului, care de care să apuce mai curund să treacă.</p>
               <p rend="justify">
                  <hi rend="italic">Zac. 31.</hi> Au priceput tătarîi încă de cu noapte răssipă oștii leșăști și încălecase toți. A doa dzi dez-dimeneață, au cădzut mai toate capetele leșăști, părăsiți unii și de slugile sale, alții rătăciți, pre mînă tătarîlor. Pre feciorul lui Jolcovschii si un nepot a lui i-au găsit între cară, răniți încă de la Țuțora, pre Conețpolschii cu puținei oameni buluc, așteptînd dzua, doară ari putea aduna ceva oaste și să știe și de Jolcovschii, ce s-au făcut, l-au încungiurat tătarîi și au cădzut viu pre mîna tătarîlor. Iară pre Jolcovschii, numai cu o slugă a lui rătă-cit, pedestru, l-au găsit o drîmbă de tătari și pănă a înțelege cine este, vădzîndu-l om bătrîn, l-au tăiat. Și apoi din sluga lui înțălegînd că este Jolcovschii, i-au dus capul la Schinder-pașea și au stătut toată dzua într-o suliță înainte corturilor lui Schinder-pașea capul lui Jolcovschii. Și într-acela loc stă stîlp de piatră, făcut apoi de oamenii lui Jolcovschii și pănă astădzi, în ținutul Sorocii, în céia parte de satu, anume Slobodzia Saucăi, loc ca de giumătate de milă de la Movilău.</p>
               <p rend="justify">
                  <hi rend="italic">Zac. 32.</hi> Schinder-pașea după aceasta izbîndă, capetele leșăști ce au fostu și pre Conețpolschii, i-au trimis la împărățiie, iară singur s-au întors la Cetatea Albă și acolea peste puține dzile ș-au fîrșit viiața. Dzic să fie murit otrăvit de veziriul ce era atuncea la împărățiie, temîndu-și veziriia de dîn-sul. Iară tătarîi au lovit toată Podoliia și Rusiia1 fără nice o sminteală de nimé, cu plian mult s-au întors în părțile sale. Fost-au acéia răssipă a oștilor leșăști și perirea lui Gașpar-vodă, v leato 7129 .</p>
            </div>
            <div type="div2">
               <head>Capul al noaălea</head>
               <p rend="justify">
                  <hi rend="italic">Încep. 1.</hi> După domniia lui Gașpar-vodă, au venit la domniie Alexandru-vodă, feciorul lui Iliiaș-vodă, iară acél Iliiaș-vodă au fost ficiorul lui Pătru-vodă Rareș și după moartea tătîne-său, lui Pătru-vodă, cădzuse la domniie, ce de bunăvoia sa au lăsat domniia, precum scrie Ureche vornicul și au mărs la soltan Suliman și s-au turcit, la care întunecarea menții au venit din desfrînate fapte a curviei.</p>
               <p rend="justify">
                  <hi rend="italic">Zac. 2.</hi> Apoi Iliiaș-vodă au cădzut la Rodos, la opreală și acolea, la Rodos, au născut acest Alexandru-vodă. Spun de dînsul că la moartea sa au mărturisit legea creștinească.</p>
               <p rend="justify">
                  <hi rend="italic">Zac. 3.</hi> La începutul domniei sale, oblicind de moartea lui Gașpar-vodă că au fost pricina Șep-telici hatmanul și Goia postelnicul, i-au omorît și trupurile lor le-au aruncat în ieșitoare, precum s-au pomenit mai sus. Și cu lége direaptă le-au făcut acéie pedeapsă, numai munca ce au făcut făméilor lor și îmmei a lui Șeptelici pentru avuțiie, au fost peste pravilă, că pre legea direaptă nice fecior pentru fapta tătîne-său, nice părintele pentru fapta fecioru-i de vîrstă nu-i platnic.</p>
               <p rend="justify">
                  <hi rend="italic">Zac. 4.</hi> Domniia era aceasta foarte slabă și cu purtatul trébilor peste obiceiurile țărîi. Și în dzilele lui au venit și împărățiia Turcului, singur cu sine sultan Osman la Hotin, asupra léșilor. Că înțelegînd împărățiia de perirea oștii leșăști de Schinder-pașea, avea nădejdea că pre lesne va putea să cuprindze den Crăiia Leșască o parte, soco-tind că ce au fost fruntea oștilor leșăști și slujitori vechi au perit în Moldova, nu or avea léșii nice o putere să stea împrotiva. Și măcar că Venisă vești că perșii să gătiadză asupra Vavilonului, să-l ia de la turci, tot au lăsat grijea Vavilonului și au stătut după gătirea asupra léșilor peste toată iarna, trimițînd și ceauși la craiul leșesc, dîndu-i știre să știe că-i vine asupra Crăiei lui, cu toată puterea.</p>
               <p rend="justify">
                  <hi rend="italic">Zac. 5.</hi> Au acest obicei împărații, de dau știre unul altuia, cînd vor să facă războaie unul asupra altuia. De care lucru s-au cutremurat léșii, de vrémile acéle, vadzîndu-și răssipă oștilor cu amîndoi hatmanii și a vederea venire asupra sa puterii ca aceia. Ce au trimis și craiul un sol de la sine la turci, mai mult să vadză și cu ochii, este adevă-rat gătirea turcilor să vie, au numai sint cuvente. Ce, pe solul la împărățiie nice cu veziriul nu l-au adunat, ce numai i-au răspuns cu scîrbă și l-au pornit înapoi.</p>
               <p rend="justify">
                  <hi rend="italic">Zac. 6.</hi> Iară și craiul leșăsc n-au șădzut fără gătire, ce, îndată, iarna, au strîns săim și den ceputul săimului au trimis soli pe la toate țări creștine, dîndu-le știre de vinirea asupra sa împăratului turcesc, cu toată puterea împărăției lor. Și au stătut la sfat să facă oști de a stare împrotiva putérei turcești și au ales la săim să facă 30.000 lefecii, în carii să fie 14.000 de husari și 8.000 de pedestrime, altă oaste mai sprintenă și la 15.000 de cazaci să trimață lefe și singur craiul cu toată pospolita să încalece și au stătut și ei toată iarna de gătire. Iară de la Crăiei streine n-au avut de la nime nice un agiutori, mai mult de la holendezi cîteva corăbii cu platoșe si cu sănețe și alte măiestrii de oaste. Iară de la celelalte craii creștinești fără nice o nedejde de agiutori s-au întors solii lor și încă de la némți oprise și marginile țărîi sale, nice pre banii săi léșii să nu facă lefecii, avîndu împărățiia Neamțului pre acéle vrémi mare zarve și amestecături cu Crăiia Bohemului, care crăie, cu alt nume, să dzice Cehul. Așé lăsasă toți pre leși, numai singuri să raspundze împărăției Turcești. Husari încă atîtea n-au putut a face léșii, că acél fél de oaste să face cu greu și cu mare cheltuială.</p>
               <p rend="justify">
                  <hi rend="italic">Zac. 7. </hi>Cît s-au dezvărat, sultan Osman au purces cu mare gătire cu oști strînsă de pen toate unghiurile țărîlor sale. Așé scrie Hronograful leșăsc<note xml:id="ftn4" place="foot" n="4"> Paul Piasecki, <hi rend="italic">Cronica gestorum in Europasingularium</hi>. </note>, că și din limbi, apoi și din iscoade ce avea léșii la turci, cum au avut sultan Osman 300.000 de călări, 12.000 de iniceri, 80.000 de tătari cu Zaimbu Chierei-sultan, hanul Crîmului, fără de oștile muntenești ce era cu Radul-vodă, domnul muntenesc. Amu aproape de Dunăre fiind sultan Osman, au venit veste, cum au luat perșii Vavilonul, ce tot au păzit calea asupra leșilor.</p>
               <p rend="justify">
                  <hi rend="italic">Zac. 8.</hi> La leși lipsiia hatmanii amîndoi, că Jolcovschii hatmanul cel mare perise, iară Conețpolschii al doilea hatman era la închisoare la Țarigrad și era zarva între leși pentru hătmăniie. Ce craiul Jigmont, ferindu-să să nu cadze la mai mare împărăchiere între capete lucrul, au răspuns că așteaptă pre Conețpolschii să iasă din robie și este pravila lor așea, ales la capetele oștilor, să margă pre rînd din stăpâni mai mică la mai mare. Deci oștile toate au dat pre mîna lui Hotchevici hatmanului de Litfa, om vestit din tineréțăle sale la războaie și atunce de vîrstă sa, ca de 80 de ani.</p>
               <p rend="justify">
                  <hi rend="italic">Zac. 9.</hi> Cu 14.000 de oaste au purces deodată Hotchevici hatmanul și înainte sa au trimis cu 4.000 de oameni pre Liubomirschii, să treacă îndată Nistrul la Hotin, fiind cetatea Hotinului din dzilele lui Gașpar-vodă pre sama léșilor. Deci întrînd Liubomirschii în țară, păn a să apropiia oștile turcești, au prădat țara pănă în Iași, ieșind și lăsind și Alexandru-vodă léșii cu fuga la Roman. Și au ars léșii și léșii și din prada țării au strîns hrană, care apoi au ținut pre leși toată vremea, cît au fost la Hotin, în urma lui Liubomirschii au sosit și Hotchevici hatmanul la Hotin și apoi, după Hotchevici, și feciorul craiului leșăsc, Vladis-lav, cu 16.000 de oaste. Nu știu ce vină or hi dat bieților tîrgoveți de Hotin, a o samă ce au fost mai fruntea, de i-au înpens din cetate de pe zid, făr de nici o milă léșii.</p>
               <p rend="justify">
                  <hi rend="italic">Zac. 10.</hi> Amu era împărățiia la Țuțora, iară cazacii tot nu sosisă la Hotin, cu mare mîhniciune léșilor și amu agiungea tătarîi pănă în tabăra leșască, cît pierduse léșii de cazaci nedejde.</p>
               <p rend="justify">
                  <hi rend="italic">Zac. 11.</hi> În 20 dzile a lui avgust au lovit un soltan cu oștile sale și cu mulți și din oastea turcească, la tabăra leșască supt Hotin, cît s-au gîndit Hotchevici hatmanul și alte capete leșăști că amu și împărățiia singură este sosită și scoasesă și léșii toată oastea la cîmp. Ce, tătarîi, după puțină năvală, s-au dat îndărăpt. Și atunceși, în céiași dzi, au sosit și 1.000 de cazaci înaintea hatmanului lor, anume Sahaidacinii, dîndu-i știre că sosește și oastea căzăcească cu tabăra legată, de trei dzile tot cu război prin tătari, că trecusă cazacii pe la Soroca și zăbăvindu-să cu prada, pe hirea lor, îi apucase tătarîi pe cale. A doa dzi, 21 a lui avgust, au sosit si Sahaidacinii cu 20.000 de cazaci și într-acéiași dzi, orînduind Hotchevici șanțurile pe lîngă tabără și făcînd căutare cazacilor, au dat știre străjile, cum sosește și împărățiia cu toate oști în tocmală, cum dzic la turci, alai. Ce, au lăsat si Hotchevici căutarea cazacilor și au scos și el toată oastea la cîmp, cu tocmală puind oaste și pen văi și pin ceretei supuse. Singur au stătut cu partea mai aleasă a oștii frunte, gîndind că vor da turcii îndată război. Ce, oastea turcească n-au stătut de război, ce, cum au sosit, au început a descăleca și a întinde corturile. Cantemir-pașea numai cu oștile sale au făcut năvală o dată la aripa léșilor, ce vădzind oaste leșască supusă pin toate văile, au purces si el spre descălecatul oștii sale. Iară turcii scoasesă o samă de pușci și da în oastea leșască și au fost harțuri între oști pănă sară.</p>
               <p rend="justify">
                  <hi rend="italic">Zac. 12.</hi> Avgust 22, dez-dimeniață, au cuprins turcii tot locul acela cu corturi, unde stătusă léșii în dzua dintîiu. Léșii încă au scos oastea împregiurul taberei aproape si într-acéia dzi toată năvala turcilor au fost asupra cazacilor, vădzîndu-i încă fără șanțuri și osebiți de tabăra leșască.</p>
               <p rend="justify">
                  <hi rend="italic">Zac. 13.</hi> Avgust 23 dzile, dez-dimeneață, gătiți turcii de război, cazacii era descălecați cu tabăra lor, mai gios pe Nistru, deosebi de tabăra léșilor, încă fără șanțuri, numai încheiată cu căruțele. Acolè, la cazaci, au făcut mare năvală cu toate oștile turcii cu tătarii, cît să vedea luată amu tabăra căzăcească. Ce, au stătut cazacii foarte tare și cu nevoința a hatmanului lor, care era om, oștean dirept, si le-au dat și Hotchevici hatmanul agiutori cu trei roate de némți și cu o mie de haiduci cu bardișe (ieste un feli de arme, topoară cu coade lungi). Deci, cum au vădzut cazacii agiutoriul, au sărit drept asupra inicérilor, bătîndu-se de la o vréme de țiiș cu sînețăle, cît le-au căutat a să da înapoi inicérilor. Și așea gonind cazacii și haiducii pre iniceri, s-au întărîtat și oștile călă-reță și s-au făcut o glogozală mare între oști, adao-gîndu-să și din oști turcești cu tătarîi și den bulucuri a léșilor la acéia aripă, unde era sfada, cu mare vărsare de singe. Și într-acéia dată, la acela război, au perit capete cîteva den iniceri și pașea de Silistra, vestit războinic. Din partea léșilor, din capete au perit Zavisa și Endriiovschii, amîndoi rohmistri. Și din capetele tătarîlor de Litfa au perit Bogdan-mîrza și Țarovici, iară mîrzac. Lucru mare, cumu-i laudă Hronica leșască, cum au stătut de bine atuncea împrotiva turcilor, macara că sint și ei turci de lége. în céia dzi, spun să hie chemat soltan Osman pre iniceri și le-au dzis că nu va mîncă, pănă nu or lua tabăra căzăcească.</p>
               <p rend="justify">
                  <hi rend="italic">Zac. 14.</hi> 24 a lui avgust, léșii la cîmp n-au ieșit, ce au stătut toată oastea la întăritura șanțurilor, ca pănă atuncea pe mai multe locuri era tabăra leșască numai cu cară îngrădită. Iară turcii într-acéiași dzi, vădzînd că léșii nu stau la război, ce de lucrul șanțurilor, și călării de-a valoma cu inicerii pedestri întîi au dat năvală unde era fruntea șanțurilor și acolea dîndu-le tare némții răspuns, s-au mutat mai sus, cercînd loc mai slab, ce și acolo, la năvală au cădzut mulți din turci. Apoi și la al tréilè loc, au luat mai despre Zvancea, ce și acolea s-au apărat léșii tare si pănă amiadzedzi au dodeit pe leși. Iară de la amiadzedzi, iară cu toată năvala au lovit la tabăra căzăcească, care amu era grijite peste noapte, cu doă rînduri de șanțuri, un șanț tocma pe lîngă cară, iară alt rînd de șanțuri mai departe de tabără și amu lipiți de șanțurile léșilor. Multă oaste turcească au perit de cazaci într-acéia năvală și au gonit léșii pre turci înfrînți de focul cazacilor, pănă în corturi.</p>
               <p rend="justify">
                  <hi rend="italic">Zac. 15.</hi> Avgust în 25, nimica n-au gîndit turcii de paguba oștii sale, ce au avut, ce, a doa dzi, au scos pușcile céle mari si s-au apropiiat de șanțurile cazacilor și au dat nepărăsit în cazaci cîteva ceasuri. În loc de minune scrie Hronograful leșesc că dînd așea des și mai mult de un cazac, anume Vasilie sotnicul, n-au perit, iară cai au omorît mulți în tabără. După patru ceasuri ce începuse a bate pușcile în cazaci, au ieșit cazacii ș-au făcut năvală la pușci, de unde bătea. Și din aripa despre léși au lovit un stol de leși, iară într-acolea si au împens pre toată oastea acéia de pe lîngă pușci și au apucat toate pușcile céle apropiiate. Și au mărs într-acéia dzi pănă în corturi turcești cazacii, cu mare spaimă în toată oastea turcească și amestecătură. Ce, cum și-i hirea cazacilor, la dobîndă lacomi, au dat îndată de jacuri și cu acéia zăbavă, avîndu vréme turcii, au împens iară pre cazaci și de la corturi și de la pușci. Pușcilor apucase cazacii de le stricase roatele și straturile.</p>
               <p rend="justify">
                  <hi rend="italic">Zac. 16.</hi> Dintr-acéia dzi amu au mai răsuflații cazacii și s-au acolesit turcii despre parte léșilor cu năvala, că să deprinsesă léșii, de sta gata, bulucuri călări și cît îi împengea cazacii den foc pre turci, iară léșii loviia din aripa. Deci, den 26 a lui avgust au cădzut greul asupra léșilor, că în 27 a lui avgust mare năvală au făcut turcii la oastea leșască, care era scoasă dinafară de șanțuri și au în-frînt pe léși și doaă bulucuri de némți a doi polcovnici au perit cu totul. Mare bucuriie în turci și semețiie de atîtè capete de némți, de carii sta o grămadă înainte corturilor împărătești. Și să nu hie întors pre turci îndărăpt niște steaguri de husari, la grije era și toată tabăra leșască, așea să ameste-casă de rău léșii. Au luat într-acéia dzi turcii steagul lui Hotchevici, rumpîndu-și zăbala calul stegariului, care purta steagul de husari la Hotchevici, l-au băgat pe stegariul fără voie lui în desimea turcilor. La acéia grije scrie Hronograful, că singur moșneagul Hotchevici au ieșit din șanțuri afară și pin toate celelalte porți ieșiia orînduită oastea și așea s-au dezbărat de oarbă năvală turcilor, într-acéia dzi. Iară oaste au perit multă într-acéia dzi din leși și steagul lui Hotchevici cu stegariul.</p>
               <p rend="justify">
                  <hi rend="italic">Zac. </hi>
                  <hi rend="italic">1</hi>
                  <hi rend="italic">7.</hi> În 28 a lui avgust și 29 și 30, turcii au ședzut pre odihnă, iară Hotchevici hatmanul mîh-nit pentru steagul său, care lucru la oștenii acestor părți și în loc de necinste și în loc de piedzi răi să socotește.</p>
               <p rend="justify">
                  <hi rend="italic">Zac. </hi>
                  <hi rend="italic">1</hi>
                  <hi rend="italic">8.</hi> În dzi l a lui septevrie au pus gînd léșii să lovască cu toată oastea sa noaptea pre turci, numai să lasă pedestrimea la șanțuri și așea au făcut. Toată oastea scosesă denafară, ce au împiedecat lucrul și gîndul lor ploaia. A doa dzi au oblicit turcii gîndul léșilor den haiduci unguri, care fugiia totdeauna de la leși la turci și de la turci rusii totdeauna. Iară cazacii tot nu s-au răbdat și pe ploaie, la o aripă de corturi au îndrăznit de i-au lovit, tot într-acéia noapte.</p>
               <p rend="justify">
                  <hi rend="italic">Zac. 19.</hi> A treia dzi a lui septevrie au venit în tabăra leșască de la Radul-vodă, domnul muntenésc, Batiste Veveli, om de neamul sau critean, dzic să hie fost cu știrea veziriului, îndemnînd pre léși să trimață sol de pace la turci. Și nu s-au apărat léșii, ce au trimis foarte om cu ispravă de la sine, anume Zelenschii, să întrebe, putea-vor să să priimască soliile la împărățiie, au ba. Și de atuncea îmbla și soliile, iară și singele bieților oșteni mai mult să vărsa din îmbe părțile între dînșii, în toate dzile și în tot ceasul.</p>
               <p rend="justify">
                  <hi rend="italic">Zac. 20.</hi> În 5 dzile a lui septevrie, au obîrșit turcii și podul peste Nistru și au trecut și în céia parte de Nistru oastea. Avea hrană pănă atuncea slobodă de cai léșii peste Nistru, iară den céiași dzi i-au închis și den céia parte. Și tot într-acéia dzi au venit și Caracaș-pașea de Buda, carele temîndu-se de împărățiie, scîrbită de dînsul pentru zăbava, trimisesă răspuns veziriului că nu va merge la adunare, pănă nu va hi întîi în tabăra leșască.</p>
               <p rend="justify">
                  <hi rend="italic">Zac. 21.</hi> Toată oastea turcească iară să pornise după Cărăcaș-pașea și din toate părțile au stătut năvală asupra léșilor, iară mai mare cu mult unde era singur Caracaș-pașea. Era acél loc despre Zvancea, unde era mai slabă tabăra leșască. Îl dusésă pre Caracaș-pașea anume la acel loc niște unguri ce fugise de la leși la turci și acéia năvală au făcuții la șanțurile leșăști, cît să nu hie apucat a ieși un buluc de némți cu un căpitan anume Veier, neamț si s-au prilejit vro 2.000 de cazaci, carii păștea caii, țiindu-i amînă prin ceretei, luasă Caracaș-pașea șanțul léșilor. Ce némții ca din dos să prilejise a oștii cei turcești și alții di pe șanțuri au vărsat focul în turci, cum dau némții, odată. Și dintr-acela foc au nemerit glonțul den sineț pe Caracaș-pașea dirept pren cap. Deci, cît au vădzut turcii c-au cădzut Caracaș-pașea, s-au dat îndărăpt. Ieșit-au și léșii călări din șanțuri, iară n-au gonit pre turci, stînd după sprejeneală de alte locuri, pe unde mai năvăliia turcii.</p>
               <p rend="justify">
                  <hi rend="italic">Zac. 22.</hi> Slăbise léșii de hrană si de desimea mare de trupuri să scornise mare putoare în tabăra lor, că nu mai biruia a căra trupurile în Nistru. Deci să scornise boale între osteni și mai vîrtos muriia caii de o boală ce era în cai. Feciorul craiului, Vladislav, dzăcea bolnav și Hotchevici hatmanul iară așea, din care boală au și murit acolea la Hotin Hotchevici, septevrie 14, om între léși vestit de lucrurile războaielor. Spun de dînsul, păn au fost viu, cînd au venit pomenire de pace de la Radul-vodă, să hie dzis: „Lasă, lasă, să vie Simedriul, să va căi soltan Osman c-au venit asupra léșilor”.</p>
               <p rend="justify">
                  <hi rend="italic">Zac. 23.</hi> Trei dzile după perirea lui Caracaș-pașea, turcii au șădzut fără război, iară tătarîi ardea și prăda Tara Leșască pre lîngă Cameniță și mai sus de Cameniță și să fuma Țara Leșască la vederea ochilor a léșilor și ei închiși de toată hrana. Mai mult ce răzbiia cazacii pen păduri, pe la cetăți de pe aproape și aducea cîte oarece hrană, ce iară nu de agiuns. Și au ales și léșii într-un rînd, noaptea, cu vreo mie de haiduci, niște cară, de au adus den Cameniță puțină hrană și iarbă de sinéță, că împuținasă léșii și iarba și plumbul. Și boale să scornise multe în némți și în leși și mai ales boală de ventre, învățați cu berea, cu horilcă și acolo numai apa Nistrului era băutura, care este foarte grea la băut.</p>
               <p rend="justify">
                  <hi rend="italic">Zac. 24.</hi> Svătuia unii din leși să lase pedestrimea să apere șanțurile, iară ei să iasă călări, alții sfătuia să pornească pre feciorul craiului, să margă el să sirguiască pe craiul, pe tată-său, să vie mai curund cu agiutori și să burzuluisă și oastea Litfei, numai să o plece din tabără. Ce, apoi toate acestea sfaturi le-au așădzat Liubomirschii, pre carele l-au și ales oastea și în locul lui Hotchevici și l-au pus feciorul craiului hatman.</p>
               <p rend="justify">
                  <hi rend="italic">Zac. 25.</hi> În 15 a lui septevrie să întorsesă și solul lor Zelenschii, trimis la veziriul și tot într-a-acéiași dzi au lovit turcii iară tabăra leșască la poarta Litfei. Ce făcusă léșii în céle trei dzile o tabie,adecă o baștă denafară de șanțuri, de care nu luasă turcii aminte, ce și de la șanțuri și den tabie dînd tare léșii foc, au căutat turcilor a să da înapoi.A doa dzi, septemvrii 16, au trecut pușcele turcii în céia parte de Nistru și au bătut toată dzua în tabăra leșască. Și toată dzua acéia numai un neamț au ucis, la corturile feciorului craiului. Si tot într-acea dzi au trecut Nistrul și sultan Osman singur și au mărs de au vădzut Cameniță. Pusesă să bată o cetățuie anume Panăvții, lîngă Cameniță, ce era niște haiduci, puși acolea de pază. Ce au perit cîțva turci de haiduci și au lăsatu-o cetățuia acéia nedobîndită. Iară pre lîngă Zvancea, numai căci au trecut pe lîngă cetate. Scrie Letopisețul leșăsc să hie dzis soltan Osman pentru Cameniță: „Dumnedzău au făcut-o această cetate și Dumnedzău va lua-oă”. Iară în dzilele noastre au luatu-o sultan Mahmet, împăratul turcesc, în 9 dzile în anul 7180 &lt;1672&gt;, în 16 dzile a lui avgust, pentru păcatele léșilor și netocmala între dînșii.</p>
               <p rend="justify">
                  <hi rend="italic">Zac. 26.</hi> Făgăduită era plata tătarîlor la Hotin de soltan Osman, care va aduce cap de cazac, să ia cîte 50 ughi de aur, deci alerga tătarîi, lovind pin Țara Leșască țărănimea și le aducea capetele și lua bani. Ce, cărasă niște grămădză de capete de țărani înaintea corturilor împărătești, cu numele de cazaci. Iară oastea turcească neputînd strica léșilor den frunte, au trecut Nistrul pușcile céle mare și bătea foarte tare den céia parte pre cazaci și o parte de tabăra leșască. Numai ce au căutat a să muta de la mal și cazacilor si léșilor, de pe unde agiungea pușcile. Și în 16 a lui septevrie acela război și năvală să făcusă, cît amu didésă tătarîi înot să treacă apa, să între în tabăra. Care grije vădzind Liubomirschii, carele era în locul lui Hotchevici celui mort, au coborît némți pedestri cu foc și s-au îmbărhătat și cazacii si au început a da foarte dés focul, cît au căutat turcilor a părăsi deodată pușcile și a să mai depărta de la mal.</p>
               <p rend="justify">
                  <hi rend="italic">Zac. 27.</hi> Acéstea lucrîndu-să la Hotin, craiul léșăsc Jigmont veniia încet, cum să dzice, leșește, într-agiutor fecioru-său. Și amu împuținase de tot tabăra leșască iarba de sineț și de hrană era foarte strînși, care nevoie nice de la turci nu lipsiia, că flămîndzisă foarte rău si turcii și în toate dzile veniia vești de mare prădzi ce făcea cazacii pre Marea Neagră. Deci vinisă iară Batiste Veveli de la Radul-vodă, domnul muntenésc, cu făgăduință tare, că or hi priimite soliile, numai de zăloage poftise léșii de la turci, au adus răspuns că ieste cu rușine împărăției să dea zăloage. Deci și léșii au ales pre Iacob Sobețchii, tatăl craiului de acmu și pe Joravinschii caștelanul de Bîlza și au mărs solii leșăști în tabăra turcească.</p>
               <p rend="justify">
                  <hi rend="italic">Zac. 28.</hi> Schimbasă împărățiia pre veziriul în scîrbă că n-au fost harnic de a lua tabăra căzăcească și pusesă alt veziri, carele să-și arate lucrurile mai tare, au dzis solilor leșăști să lége bir pre an la împărățiie. Care lucrul nici într-un chip nepriimind solii leșăști, pre dînșii i-au oprit, iară oastea toată cu mare gătire si cu toate pușcile și măistriile au pornit cu sine asupra taberii leșești și o parte au pus dencoace de Nistru să bată, iară altă samă cu sine au trecut Nistrul și au bătut în céia dzi, toată dzua, septevrie 24 și septevrie 25. Ce, făcuse pre mal și léșii șanțuri dincoace, iară tot îi strica din pușci turcii și mai rău din céialaltă parte de Nistru. Și așea să lupta în toate dzilele acéstea pănă în 27 a lui septevrie.</p>
               <p rend="justify">
                  <hi rend="italic">Zac. 29.</hi> Au acest obicéi cazacii, daca li să dodiiește răul și pier de pușci, ies de dau năvală, tocma acolè, de unde bat pușcile, care hirea lor, hie cine va hi vădzut la Suceavă, cînd închisésă Ștefan-vodă Ghiorghie pre feciorul lui Hmil. Așea au făcut și la Hotin, cînd părea turcilor că sint pătrunși de morți ce făcea pușcile într-înșii, că-i bătea atuncea în cele 5—6 dzile 60 de pușci, cum scrie Hronograful leșăsc, tot de céle mari, ce le dzic balemézuri, și-i socotiia spăimați, atuncea, în 27 a lui septevrie, au făcut cu hatmanul său, cu Sahaidacinii, sfat și s-au orînduit în doao bulucuri, o parte în céia parte de Nistru și altă parte din ceasta parte. Și așea au făcut, noaptea au purces și au trecut Nistrul pe pod la Zvancea, că avea și léșii pod peste Nistru, mai sus, împrotiva Zvancei si au lovit tocma șanțurile veziriului din céia parte, cît i-au căutat și veziriului în céia noapte a nu mînea supt cort. Iară dincoace, acéia spaimă și glogozală făcuse în oastea turcească, cît în giumătate de oaste fugisă de supt corturi la altă parte de tabără, părăsisă și pușcile și să făcuse o amestecătură mare. S-au împlut cazacii de boarfe, de săbii, de rafturi, de corturi, iară mai multe au tăiat și le-au răsturnat și cu mare dobîndă s-au întors în tabăra sa.</p>
               <p rend="justify">
                  <hi rend="italic">Zac. 30.</hi> De mirat era la împărățiie și la toate capetele împărățiiei neînfrîntă și neînspăimată hirea căzăcească, la ce strînsoare amu era.</p>
               <p rend="justify">
                  <hi rend="italic">Zac. 31</hi>. Amu aducea tătarîi și limbi, carii spunea de singur craiul léșăsc sosit la Liov. Ce, a doa dzi după acéia petrecanie din cea noapte, au chemat împărățiia pre vezirul la sine, iară pușcile den céia parte totuși au bătut păn îndesară, iară singur veziriul au stătut cu solii leșăști la legături de pace, avîndu veste și de sosirea craiului la Liov.</p>
               <p rend="justify">
                  <hi rend="italic">Zac. 32</hi>. Mult au stătut turcii să priimască léșii cevași bir, ce léșii nice să pomenească acest lucru n-au priimit. Deci, după multă frămîntătură, au stătut și s-au ales pace, septevrie 29 dzile, pre calendariul nostru, iar pre a papistașilor octovrie 91. Zac. 33. Legăturile despre împărățiie au fost acéstea: Pace vécinică de la turci să aibă Crăiia Leșască, niceodată asupra ei oști să facă (iară, ia, cum țin)2, pre tătari să-i oprească să nu îmbie, stricînd în Țărîle Leșești, la Moldova pași sa nu puie (iară și de céia, măcar de n-ar hi aproape) și alte mănînțușuri, pentru semnele hotarălor la cîmpii Oziei și despre Tighinea.</p>
               <p rend="justify">
                  <hi rend="italic">Zac. 34</hi>. Iară de la leși era aceste legături: în Moldova cu oști să nu mai îmbie, pre cazaci de la mare să-i oprească, cetatea Hotinului să dea pre mîna domnului de Moldova, sol mare cu daruri și cu întăritura legăturilor de pace să trimață la împărățiia. Și numai ce le-au căutat léșilor mai apoi, mai în silă, a priimi și a lega și 30.000 de cojoace, din an în an să dea tătarălor. Și așea acestea istovindu-să, în loc într-îmbe taberile, și turcească și acea leșască, au strigat strigătorii pace și în loc au părăsit și armele de îmbe părțile.</p>
               <p rend="justify">
                  <hi rend="italic">Zac. 35</hi>. In 30 dzile a lui septevrie s-au făcut tîrg între leși și între turci; au cumpărat léșii mulți cai turcești ieftini, corturi și turcii de la leși postav, pistoale. Și iarăși în dzi întîi a lui octovrie și a doa dzi, iară au făcut tîrg oștile între sine.</p>
               <p rend="justify">
                  <hi rend="italic">Zac. 36</hi>. A treia dzi după pacea legată, au pur-ces împărățiia în gios de la Hotin. Ieșisă toată oastea leșască în tocmală la cîmp și petrecînd bulucurile turcești, își lua dzua bună cu clătirea și capului de la leși. Apoi, a patra dzi, și léșii, după purcesul împărății, octovrie 6, au ieșit și ei din șanțurile sale cu cazacii, lăsînd cetatea Hotinului pre sama Radului-vodă, domnului muntenesc, că domnul țărîi noastre, Alexandru-vodă, precum s-au pomenit mai sus, viind la Hotin împărățiia, n-au aflații nemică grijit, nice poduri, nice conace și țara aflîndu-se fugită și stricată de leși, s-au scîrbit pre Alexandru-vodă așea de rău, cît numai era să-l omoară. Ce, l-au scos de la moarte veziriul, iară de urgie n-au hălăduit, că pănă la Hotin, tot au fost legat la pușci în obedzi și toată vremea acéia, cît au fost împărățiia la Hotin, tot au fost la închisoare, pănă la întorsul împărăției spre Țarigrad.</p>
               <p rend="justify">
                  <hi rend="italic">Zac. 37</hi>. Pre cale mergînd împărățiia, mare scădere au avut în oameni, hămnesită oastea și caii, că lovisă niște răceale și ploi cu ninsori. Și de atuncea sint luate Renii cu cîteva sate de soltan Osman, sat de țară pe Dunăre, ascultători cătră ocolul Galaților și sint date de împărățiie cătră Smil, de atuncea, căruia olat venitul ieste închinat la mormîntul lui Mahmet, ce ieste în Țara Arăpască, aproape de Marea Roșie.</p>
               <p rend="justify">
                  <hi rend="italic">Zac. 38</hi>. Iară craiul leșesc Jigmont, înțelegînd de pacea făcută între turci cu ficioru-său, s-au făcut mînios deodată, ce era zugrăvită acéia mîniie, că pospolita veniia foarte încet, velcopoleanii atunce trecea Visla, iară Litvei veniia asupra craiul șvedzăsc Gustav, la Riga, care cetate vestită foarte între cetățile lumii, atunceași au luat-o Șfedul.</p>
               <p rend="justify">
                  <hi rend="italic">Zac. 39</hi>. Și așea au fost lucrurile împărăției cei dintăi, cu vinirea lui sultan Osman la Hotin, în anul de la zidirea lumii 7130 &lt; 1621 &gt;.</p>
            </div>
            <div type="div2">
               <head>Capul al dzécilea</head>
               <p rend="justify">
                  <hi rend="italic">Încep. 1</hi>. După grea de scîrbă împărătească mazilie a lui Alexandru-vodă, feciorul lui Iliiaș-vodă, încă de pe drum mergînd împărățiia la Hotin, au trimis iară la Ștefan-vodă Tomșea și iară i-au dat domniia țărîi.</p>
               <p rend="justify">
                  <hi rend="italic">Zac. 2</hi>. Amu mai blînd Ștefan-vodă, la a doa domniia sa, precum au putut întâi, îmblînd singur pre la bejenii, strîngînd conace împărăției și aflîndu-se la slujbă. Și cît s-au mîntuit de împărățiie, s-au apucat cu toată osirdiia de obîrșirea mănăstirei Soleai, care urdzise la domniia dintăi, ce nu o fîrșise. Este mănăstirea Solea obîrșită de dînsul și sfîrșită în anul 7131&lt;1622&gt;, după împărățiie.</p>
               <p rend="justify">
                  <hi rend="italic">Zac. 3</hi>. în loc, peste voia léșilor era domniia lui, că era în mare vrajbă cu dînșii și pre Radul-vodă avé iară mare nepriietin. însă siliia Ștefan-vodă să nu dea ceva pricină léșilor, fiind atuncea de curund legați cu priietenșug nou împărăției. Și după împărățiie, într-acelaș an, vara, a solului care veniia de la léși la împărățiie, cu întăritura păcii ce făcuse la Hotin, mare cinste și vîlhvă au silit să-i facă, iară tot pre leși priietini a face n-au putut.</p>
               <p rend="justify">
                  <hi rend="italic">Zac. 4.</hi> Era solul de la craiul leșesc un om mare, anume cneadzul de Zbaraj, din Vișnovecești, cu mulțime de oameni și cu desfrînate de tot podoabe, cît de-biia de să află în vro istoriie pre aceste vacuri soliie ca acéia la vreo împărățiie prilejită, cu 300 de oameni călări, fără pedestrași pe lîngă carate ce avea și păn în vezetei îmbrăcați cu ursinice. Ciubărîle cu carile adapă caii, de argint, și cofe, barilce, la hamuri țintele și la haiduci cepragi de argint. întrînd în Țarigrad, au pus potcoave de argint, numai cîte un cu.i bătute la cai, anume să cadă pre ulițe.</p>
               <p rend="justify">
                  <hi rend="italic">Zac. 5.</hi> Ieșindu-i Ștefan-vodă o milă de loc înainte cu cîteva gloate, în carată cu sine solul nu l-au poftit, nice au primit să hie la masa lui Ștefan-vodă, la ospăț. Iară Ștefan-vodă și la purcesul lui din Iași spre Țarigrad, iară l-au petrecut cu cinste, pănă la locul unde au făcut apoi Barnovschii-vodă un hălășteu, ce să chiamă Iazul lui Barnovschii pănă astădzi.</p>
               <p rend="justify">
                  <hi rend="italic">Zac. 6.</hi> Acolea l-au tîmpinat călărașii de la Țarigrad, cu veste că s-au schimbat veziriia și au stătut veziri unul ce-i era lui Ștefan-vodă priietin. Cum au înțăles din călărași de veziriia aceluia vezir veste, îndată au dzis gloatelor să să întoarcă și tnloc s-au întors și singur, poftorind cu glasul: „Lase, cîine lese, că te voi purta eu”. Și neluîndu-și nice dzua bună de la sol, s-au întors la scaun și au trimis și înaintea solului, pen țară, pe la toate conacele, de i-au tăiat obroacele.</p>
               <p rend="justify">
                  <hi rend="italic">Zac. 7.</hi> Sosind solul acéia la Țarigrad, au aflat împărățiia lui soltan Osman la mare turburare și închis Țarigradul din rădicatul inicérilor asupra împărăției. Și au ținut acea turburare 9 dzile, închiși toți, cineși la casele sale, cu mare grije și spaimă. Și oamenilor celor streini și solilor ieșise poruncă de la caimacamul, cine era supt acéia vréme, nimé denafară de casa lui să nu iasă. Deci și solului leșăsc au ieșit răspuns să stea denafară de Țarigrad și au ședzut solul toate dzilele acéle la un sătcel denafară, anume Halcali, păn la așă-dzarea împărăției lui soltan Mustafa, în locul lui soltan Osman.</p>
               <p rend="justify">
                  <hi rend="italic">Zac. 8</hi>. Iară pricina rădicării a inicérilor asupra lui sultan Osman au fost aceasta: întorcîndu-se sultan Osman fără izbîndă de la Hotin, da toată vina inicérilor, că n-au vrut să stea la război, cum s-ari cădea slujitorilor celor buni, mustrîndu-i pururea că sint buni numai de bețiie, să hie Cjăl-cători legii lui Mahmet. Ce, aședzase gîndul pe toți să-i stingă și să facă slujitori arapi, carii stătuse la Hotin mai tare la războaie și așa în toate nopți îi sugruma pre iniceri. Iară neputînd așè plini pre voie gîndul în Țarigrad, ș-au ales cale la Anadol, spre mormîntul prorocului său, la închinăciune și pusesă amu de au strigat pre obicei și strigătorii, dînd știre de gătirea purcesului împărătesei!.</p>
               <p rend="justify">
                  <hi rend="italic">Zac. 9</hi>. Vădzînd inicerii gîndul împăratului aședzat spre stîngerea lor, întîi la veziriul și la muftiu], în gloată strînși, au mărs și au strigat să grăiască împărăției să să lasă împăratul de acéia cale, fiind de curund descălecați den oaste, lipsiți de toate. Ce, dacă n-au putut face nimica cu graiul veziriului și a muftiului, să întoarcă pre împăratul din cale, a doa dzi s-au strîns cu toții, plecînd spre sine și pre spahii și au mărs la curtea împărătească și au strigat să să lasă împăratul de cale, însă Venisă în céia dzi fără arme. Ce răspundzindu-le sultan Osman că așea va să facă, așea va face, a triia dzi au venit cu arme la curte cu mulțime din toate unghiurile Țarigradului, mulți carii nici iniceri nu era și au lovit casele împărătești și îndată hadîmbii, ce era fruntea pe lîngă sultan Osman, i-au făcut fărîme. Singur sultan Osman scăpase deodată la grajdiuri, ce l-au găsit inicerii.</p>
               <p rend="justify">
                  <hi rend="italic">Zac. 10.</hi> Era între casele céle din grădini sultan Mustafa, un unchiu a lui sultan Osman, ascuns, care fusesă întîi împărat, puțină vréme, ce fiind la hire foarte prostatec, îl scosesă den împărățiie și-i ținea ascuns între grădini. Acolea oblicindu-l inicerii, au năvălit și l-au apucat de acolea în-spăimat de moarte și l-au pus în scaun, străgînd cu toții: „Acesta ni-i împărat”.</p>
               <p rend="justify">
                  <hi rend="italic">Zac. 11.</hi> Dacă stătu sultan Mustafa la împărățiie, cu învățătura lui au luat inicerii pre sultan Osman și l-au pus pre un cal prost, acoperit pre cap, să nu-l cunoască nimea și întîi la Edi Cula1 îl duce, apoi, temîndu-se sultan Mustafa să nu iasă cumva iară la împărățiie, au trimis poruncă să-l omoară și omorîndu-l inicerii pre cale la Edi Cula, l-au în-gropat la un mecet împărătesc, iară fără nice o cinste.</p>
               <p rend="justify">
                  <hi rend="italic">Zac. 12.</hi> Deci solul leșăsc ș-au dat soliia la soltan Mustafa, întrînd în Tarigrad cu acéia podoabă și vîlhvă, cît este în voroava țarigrădénilor soliia acéia pănă astădzi. Potcoave de argint pusesă la o samă de cai, numai cîte cu un cui prinse, anume să cadză pre ulițe, și alte zburdate cheltuiale, care toate acéle apoi l-au adus și pre solul acéia la mare nevoie și cheltuială și pre léși la mare căință, cît este legat cu săim, oameni mare ca acéia de atunci să nu mai trimață la turci. Și să nu hie fost nevoința Radului-vodă, domnului muntenésc și după ce slobodzisă turcii pre sol, s-au prilejit de au lovit niște cazaci pre Marea Neagră, deci răpedzise împărățiia de olac ceauș, să-l întoarcă pre solul, ce Radul-vodă, mainte oblicind povestea, i-au dat de sîrg cale pren Țara Ungurească.</p>
               <p rend="justify">
                  <hi rend="italic">Zac. 13.</hi> Spun de solul acéia, dacă l-au dus la împărățiie, după adunare, n-au vrut nimica, căutînd pe după sine vreun scaun să șadză și ședzînd, să-și dea soliia. Și așteptînd cîțva, vădzind că nu-i dau scaun, cabanița ce era pe dînsul, învălin-du-oă, au pus și au ședzut în loc de scaun. Și după soliie n-au vrut să mai priimască haina, răs-pundzînd să hie prețul ei la visteriia împărătească de un scaun, să hie de solii leșăști. Și aceasta poveste au rămas de acéia soliie și alte cheltuiale desfrînate peste măsură.</p>
               <p rend="justify">
                  <hi rend="italic">Zac. 14</hi>. Nemică așea însemnat în ceilalți ani ai domniei aceștiia a lui Ștefan-vodă Tomșăi nu s-au prilejit, ce era țara în pace și în tot bivșugul, cît părea hiecui că nu ieste domniia acelui domn dentîi, tot în zarve. Și pănă jla domniia lui aceasta, la toate biruri să ținea în samă la visteriia împărătească cîte 5.000 ughi, léfele darabanilor.</p>
               <p rend="justify">
                  <hi rend="italic">Zac. 15.</hi> Numai, nice într-un chip nu-l lăsa în pace Radul-vodă, domnul muntenésc, ce săpîndu-l totdeauna și astădzi și mine, i-au venit lui Ștefan-vodă maziliea iară, în care i s-au prilejit și moartea în Țarigrad. Și avuțiia ce au avut, toată au luatu-oă împărățiia.</p>
               <p rend="justify">
                  <hi rend="italic">Zac. 16</hi>. Domn Ștefan-vodă Tomșea, mare vărsători de singe, gros la hire și prostatec, cît îi părea că ieste așea bine, cum domniia întîi. Iară la a doa domniia, cu mult schimbat într-alt chip, după patime ce-i venise și lui la cap. Și el au făcut și biserica domnească pe poarta curții1 și cu domniie fericită țărîi. In locul lui au stătut domn în țară Radul-vodă cel Mare cu a doa domniie.</p>
            </div>
            <div type="div2">
               <head>Capul al unsprădzécilea</head>
               <p rend="justify">
                  <hi rend="italic">Încep. 1</hi>. Domniia Radului-vodă celui Mare împărăției, nu domniei sămănătoare și pentru lucrurile și tocmelele casei lui i-au dzis Radul-vodă cel Mare.</p>
               <p rend="justify">
                  <hi rend="italic">Zac. 2</hi>. Scrie Pliutarh, vestit istoric, la Viiața lui Alexandru Machidon care au scris Alexandriia cea adevărată, nu basne, cum scrie o Alexandrie den grecie ori dintr-altă limbă scoasă pre limba țărîi noastre, plină de basne și scornituri, el dzice că hărniciia împăraților și domnilor mai mult să înțelege din cuventele lor și sfaturi grăite de dînșii, care cum și păn încît au fost, decît den războaie făcute de dînșii, că războaiele, avuțiia și prilejul vremii face mai de multe ori. Iară cuvîntul și sfat înțelept den singură hirea izvoréște, pănă în cît ieste, precum dzice și înțelepciunea lui Solomon: „Иеъ оусть пракедиагш исходить разум”. „Den rostul direptului izbucnește înțelepciunea.”</p>
               <p rend="justify">
                  <hi rend="italic">Zac. 3</hi>. Fost-au acest domn, Radul-vodă, deplin la toate si întreg la hire. Cuvîntul ce-i grăiia ca o pravilă era tuturora, giudețele cu mare dreptate și socoteală, fără fățărie, cu cinste, iară nemăruia cu voie veghiată. Avea acest cuvînt: „Domnul hiecare, cînd giudecă pre un boierin cu un curtean, ochii domnului să fie pre boierin, iară giudețul pre calea sa să margă. Și așea, cînd să pîrăște un curtean c-un țăran, mai de cinste să fie curteanul și la cuvînt și la căutătura domnului, iară nu abătîndu-să giudețul din calea sa cea direaptă.” Și la multe divanuri, cătră vornicii cei de gloată dzicea: „Vornice, dzi celui om mîine să mai iasă la divan”, ferind să nu hie greșit cumva giudețul. Și de să prilejiia cumva negăcit giudețul la un divan, să îndrepta la altul. Dzicea de multe ori: „Nemică nu ocărește pre domnul așea ca cuvîntul nestătător”. Pentru boieri dzice: „De mare folos și cinste este domniei și țărîi boierinul înțelept și avut, că dacă are domnul cinci-șase boieri avuți, nici de o nevoie a țărîi nu să teme”. Cu boieriul ca c-un boieri, cu slujitoriul ca c-un slujitor, cu țăranul ca c-un țăran făcea voroave și tot cu blîndéțe și cu mare înțelepciune, că deși era răpit la vremea sa, iară nu îndelung.</p>
               <p rend="justify">
                  <hi rend="italic">Zac. 4</hi>. Boierii la mare cinste avé și dzicea: „Pre un om, dacă-l boierește domnul, nu încape să-l suduiască. De nu se poartă cumsăcade unui boierin, să-l scoată și să puie altul în loc, iară a-l sudui, sau să nu i se treacă cuvîntul grăit cu cale, nu să cade.”</p>
               <p rend="justify">
                  <hi rend="italic">Zac. 5</hi>. Avea o slugă Radul-vodă, încă din copi-lăriia sa, căruia socotind că nu este hirea de boierie, îl socotiia de amînă, iară boierie nu-i da. Ce, văzîndu-se denafară din rîndul altora, pre hirea omenească, ce ieste pururea silitoare în viață să fie între cei de frunte, s-au rugat mitropolitului și boierilor să-i grăiască Radului-vodă pentru dînsul, să nu fie uitat, fiind slugă de atîta vréme, și așteptînd în nărocul stăpînu-său, să hie și el între oameni. I-au grăit boierii cu toții pentru dînsul, să nu hie uitat, ca o slugă veche ce ieste și slugile cu nedejdea cinstei stăpînilor, să agiungă și ei a hi între oameni, mai mult slujesc. Au răspuns Radul-vodă boierilor: „Mie, sa nu vi să treacă cuvîntul vostru, nu mi să cade, iară eu știu hirea omului, că de boierie nu este, iară, ia, că 1-oi boieri pentru voia dumilor-voastre”. Și a doa dzi l-au chemat și i-au dat vătăjiia de aprodzi, care era la cinste îa Radul-vodă, si aprodzii cei de divan nici la o domnie mai de cinste n-au fost, cu urșinice mulți și cu cabaniță cu jder și cu hulpi îmbrăcați aprodzii. Și ori la cine și la ce boieri mergea cu carte, în picioare sta boieriul, pănă să citiia cartea.</p>
               <p rend="justify">
                  <hi rend="italic">Zac. 6</hi>. N-au trecut săptămîna și veni jalobă din tîrg la divan de niște făméi pre acel vătav nou, de sila ce le făcuse și le bătuse în tîrg. Au căutații Radul-vodă la boieri și li-au dzis: „Nu v-am spus că acesta om de boierie nu este ?” Iară cătră dînsul : „Eu, măre, încă pe boierie nu am apucat să-ți dzic”. Și au dzis armașului de i-au luat gîrbaciul și au pus de i-au dat 300 de toiege.</p>
               <p rend="justify">
                  <hi rend="italic">Zac. 7</hi>. Numai, cum nimé în lume fără vină, așea și Radul-vodă cu mare pustiietate țărîi, care nu să va uita den pomenirea oamenilor în véci. Și de mirat este, cum au încăput într-o înțelepciune ca acéia o vină ca aceasta. Așea era de greu țărîi, cît să pustiisă curtea și țara. Ce pricină ar hi fost, nu știu, fără de tot zburdată podoaba curții. Nimé den boieri, pănă în cei a treia, cu haine cevași proaste să nu hie, că era de scîrbă. Postelnicii, copii den case cu mari podoabe și cu fotaze la cai. Mare întunecare aicea înțelepciunii acestui domn, că este domnul să să poarte cum biruiește venitul țărîi.</p>
               <p rend="justify">
                  <hi rend="italic">Zac. 8</hi>. Birul țărîi era legat la Tighinea pre acéle vrémi și la Cetatea Alba, ce veniia inicerii la bir și păn cu hamgiare săriia la boieri. Acéia vădzînd Radul-vodă, au mutat birul, să să ducă la Țarigrad, la împărățiie, că credința acéia avea Radul-vodă la împărățiie, care n-au avut nice mainte de dînsul, nici mai pre urmă, nici un domn, cîți au fost în țară. Și crăiile creștinești, ales léșii, ungurii și alte țări creștine, mare folos avea de dînsul, că-i feriia de multe primejdii, ca un creștin. Păzindu-și slujba direaptă cătră împărățiie și datoriia creștinească o păziia, precum s-au arătații și la Hotin, cu mijloacele lui la pacea ce s-au făcut între turci si între leși și apoi cu solul cél leșăsc, cneadzul de Zbaraj, căruia i-au dat cale prin Țara Ungurească, gătit acéia sol de opreală la împărățiie. Deci, și la turci credință si la creștini laudă avea, că toate era cu înțelepciune legate.</p>
               <p rend="justify">
                  <hi rend="italic">Zac. 9</hi>. Radul-vodă domniia aicea în țară la noi, iară feciorul său Alexandru-vodă în Țara Muntenească și la aceasta domniie au făcut si nunta la Tecuci fecioru-său cu fata lui Seărîet, vestit om între țarigrădéni, la care veselie era adunate doă țări, țara noastră și Țara Muntenească. Scaunele boierilor, din-a-cliriapta domnilor boierii de Muldova, iară den-a-stînga boierii muntenești ținea dvorba și așea și căpeteniile de slujitori. Divanuri, case, cerdacuri, anume de această treabă făcute, cu lucrători de îmbe părțile a țărîlor, la satu la Moviléni, în malul Sirétiului, dincoace. Unde și soli streini cu daruri era veniți de la unguri și de la cîțva domni den Țara Leșască. Și au trăgănat acéia nuntă pănă a doa săptămînă cu mare petrecanii și bivșuguri.</p>
               <p rend="justify">
                  <hi rend="italic">Zac. 10</hi>. Pacea era întemeiată pre acéle vrémi den toate părțile, fără numai dodiia tătarîi Cânte-miréștilor cu trecătorile sale în Țara Leșască, că să dezbătuse Cantemiréștii de supt ascultarea banelor și ședea cu ordele sale dencoace de Nistru, în cîmpii Cetății Albe și a Chilii, ce să dzice Bu-geacul și-i dedésă împărățiia pașii lui Cantemir, de să scriia pașă. Și în toți ani loviia Țara Leșască, precum și atunce, în dzilele Radului-vodă. Nu așea cu mult după pacea legată între împărățiia Turcului și între Crăiia Leșască, au lovit ordele lui pe la Sneatin, toată Pocutiia, fără veste și au făcut mare robiie și plean. Și după acéia pradă a léșilor, curund au lovit si in Țara Muntenească, pănă în Buzău, de au făcut cîtăva pradă la munteni. Ce, au sărit fălciienii si covurluienii și tecucénii, cu porunca lui Radul-vodă, de au lovit pre tătari la întors și le-au loat toată dobîndă și robii. Și au făcut Radul-vodă și jalobă mare la împărățiie, den care să apropiiasă scîrbă de la împărățiie mare lui Cantemir și n-au scăpat mai pre urmă de dînsa, pentru aceste fapte.</p>
               <p rend="justify">
                  <hi rend="italic">Zac. 11</hi>. Curînd după acéia au ars curțile la Iași, céle domnești și s-au mutat Radul-vodă la Hîrlău cu șederea. Și așea îndrăgise locul la Hîrlău, cît în toate veri, la Hîrlău ședea cu toată curtea, că tocmise și curțile céle domnești și beserici cîteva făcute acolo în Hîrlău de dînsul.</p>
               <p rend="justify">
                  <hi rend="italic">Zac. 12</hi>. Om boleac fiind Radul-vodă și de mîni și de picioare, care boală podagra și hirarga să dzice, n-au trăgănat mult viiața și acolea la Hîrlău s-au sfîrșit viața, în anul 7134 în dzile...</p>
               <p rend="justify">
                  <hi rend="italic">Zac. 13</hi>. De mare primejdii s-au prilejit de au scutit țara atuncea moartea Radului-vodă, că să suisă tătarîi, cu singur galga-soltan den Crîm și cu Cantemir-pașea de aicea, den Bugeag, cu 40.000 de tătari, cu prada în Țara Leșască, pentru oprite cojoacele lor de leși, legate la Hotin. Și le-au ținut calea ostile leșăști cu Conețpolschii hatmanul leșăsc, de curund ieșit den Edi Cula, den chisoare, din Țarigrad, iarăși cu nevoința lui Radul-vodă. Și așea de rău i-au bătut pre tătari, cît și soltanul și Cantemir cu fuga au hălăduit. Ce vrea să-și astupe rușinea, veri, neveri, să prade țara, dînd vina Radului-vodă, cum să hie dat el știre léșilor, să să găteadză asupra lor. Ce, dac-au înțăles de moartea lui Radul-vodă și de domniia lui Barnovschii-vodă în locul Radului-vodă, n-au stricat în țară nimica, fără ce au fost de hrana cailor, că era Cantemir fîrtat lui Barnovschii hatmanul și satele lui, la boierie, niceodată nu fugiia den calea lor, cînd trecea pe la Cernăuți ordele în Țara Leșască, ce petrecea Cantemir la Toporăuți cu dzilele în casele lui Barnovschii hatmanul.</p>
               <p rend="justify">
                  <hi rend="italic">Zac. 14</hi>. Oasele Radului-vodă cu cinste mare s-au pornit de la Hîrlău în Țara Muntenească, la mănăstirea făcută de dînsul în București, cu Hrizea visternicul și cu Trufanda postelnicul și cu Costin postelnicul al doilè pe acéle vrémi. Iară în scaunul țărîi domn au stătut Barnovschii hatmanul.</p>
            </div>
            <div type="div2">
               <head>Capul al doisprădzécè</head>
               <p rend="justify">
                  <hi rend="italic">Încep. 1</hi>. După moartea Radului-vodă celui Mare, boierii și țara vădzînd pre Barnovschii hatmanul, om de țară și fără cuconi și cunoscut împărăției cu slujbele ce făcusă la Hotin, la sultan Osman și știut și căpeteniilor tătărăști, ales lui Cantemir, cu carile legasă priietenșug încă den mîrzeciia lui, la Toporăuți, la o trecătoare a lui în Țara Leșască, au ales cu glasurile tuturora pre Barnovschii hatmanul de domniie și au mărs o samă de boieri la împărățiie, de i-au adus steag de domniie.</p>
               <p rend="justify">
                  <hi rend="italic">Zac. 2</hi>. Îndată ce au stătut Barnovschii-vodă la domniie, întîi au stătut după grijea țărîi ce-i vinisă asupra de tătari și au trimis la galga-soltan daruri și la Cantemir-pașea și au întors vrăjmășiia tătarîlor, ce gătisă ei asupra țărîi și apoi au stătut și după aședzarea țărîi, care să stricasă foarte rău la Radul-vodă.</p>
               <p rend="justify">
                  <hi rend="italic">Zac. 3</hi>. Iară războiul atuncea a tătarîlor cu léșii au fost așea: nețiindu-sa léșii de cuvînt ce-i legasă la Hotin, să dea Crîmului den an în an 30.000 de cojoace, s-au sculat singur galga-soltan, fratele hanului, și Cantemir-pașea cu 40.000 de tătari și au lovit Țara Leșască în trei părți. Pe o parte sîngur galga-sultan, pe altă parte Salmașâ-mîrza, pe a triia parte Cantemir-pașea și au prădat pănă la Socal și pănă mai sus de Liov. Ce, i-au lovit léșii și întîi pre singur galga-soltan Conețpolschii hatmanul și cu Hmilețchii și au pierit acolea mulțime de tătari și feciorul lui Cantemir și au cădzut la robiie și un frate a hanului, mai mieu de galga-soltan, rob la leși, carile apoi au ieșit și cădzusă han la Crîm, de îmbla cu Hmil în Țara Leșască. Iară partea lui Salmașâ-mîrza și a lui Cantemir-pașea nu era de tot răsipite, că măcar că lovisă și pe Cantemir-pașea iară léșii cu Liubomirschii, iară de tot răsipă acestor orde a face n-au putut. Ce, strmgîndu-se iară ordele la Nistru, la carii scăpasă și galga-soltan, numai ce era să prade țara, dînd vina Radului-vodă, că au dat știre léșilor de dînșii. Și să nu să hie prilejit moartea Radului-vodă și nevoința lui Barnovschii-vodă, n-ar hi hălăduit țara atuncea de mare primejdiie.</p>
               <p rend="justify">
                  <hi rend="italic">Zac. 4.</hi> Ce, cum floarea și pomeții și toată verdeața pămîntului stau ovilite de brumă cădzută peste vréme și apoi, după lină căldura soarelui, vin iară la hirea și la frîmsețele sale céle împiedecate de răceala brumei, așea și țara, după greutățile ce era la Radul-vodă (care vacurilor de mirat au rămas, cum au putut încăpea întru înțelepciunea acelui domn acéia nemilă de țară), au venit fără zăbavă țara la hirea sa și pănă la anul s-au împlut de tot bivșugul și s-au împlut de oameni.</p>
               <p rend="justify">
                  <hi rend="italic">Zac. 5</hi>. Milele domnilor pot aședza țărîle, nemila și lăcomia fac răsipă țărălor. Făcusă Barnovschii-vodă mare volniciie curții să dea numai la bir, o dată într-un an. Și oricine den curteni de nevoie au răsărit de la ocina sa, ori la satu boieresc, ori la sat domnesc, pre toți i-au adus la breslele sale și la locul său. Și siliștilor, pe unde să pustiisă, au dat slobodzii, chemînd oameni din Țara Leșască și așea s-au împlut țara, în puțină vréme, de oameni.</p>
               <p rend="justify">
                  <hi rend="italic">Zac. 6</hi>. La al doilea an domniei sale, i-au venit porunca de la împărățiie să margă cu oștile țărîi la Daseu, pentru întăritura Dașevului, că măcar că legasă pacea aceasta la Hotin între turci și între leși, să nu îmbie tătarîi la leși stricînd și cazacii pre mare la turci, iară nu-i putea opri îmbe părțile pe aceste neamuri, nice pre tătari turcii, nice pre cazaci léșii. Ce, loviia totdeauna și cazacii pre Marea Neagră locurile turcești și mai mult Dașovul pățiia nevoie în toată vremea de dînșii. Deci, au mărs și Barnovschii-vodă într-acela an, toată vara, de au lucrat penpregiurul cetății, tocmind zidiurile și șanțurile și cu muntenii și cu niște pași orînduiți de la împărățiie pe acéia treabă.</p>
               <p rend="justify">
                  <hi rend="italic">Zac. 7</hi>. După slujba ce au făcut Barnovschii-vodă împărăției la Dașău, domniia cu mare fericiie țărîi, stînd tot după grijile țărîi și după lucruri dumne-dzăierești. Și au fîrșit mănăstirea mare în dricul orașului léșilor întîi, ce să dzice Sfînta Mariia și apoi mănăstirea anume Hangul, în munți, den pajiște și Dragomirna au fîrșit iară el, urdzită de Crimca mitropolitul, aproape de orașul Sucevei, așijderè și Bîrnova, lîngă Iași, care apoi au fîrșit-oă Dabijè-vodă, fără beséreci în multe locuri și beserică lui Sfetii loan, iară aicea în oras, de îmrnă-sa făcută. El au lăsat moșiia sa, Toporăuții, sat la Cernăuți și Șipotele, la Hîrlău, cu afurisănie a patru patriarși mănăstirii sale Sfintei Măriei den tîrg den Ieși, întîi cu țara să nu hie la alte dări, fără numai la bir. Ce, binele pururea este gingaș și pentru păcatele oamenilor, nu în multă vréme stătători. Pentru 40 de pungi ce-i cerea veziriul de la Barnovschii-vodă, ferind țara de obicei, i-au venit mazilie, neîmplînd bine patru ani la domniie. Și mulți, cari-i era priietini, îl sfătuia să nu să puie împrotiva veziriului, să-i dea acei bani, să nu-i vie vreo primejdie. N-au vrut nice într-un chip să priimască, pentru obicei să nu să facă asupra țărîi, urmînd pe Pătru-vodă, carele au făcut Galata de Sus, care avîndu dodeiale totdeauna de la turci cu dările, au strîns boierii și țara, și le-au dzis că nu mai poate să sature pîntecele turcilor fără fund. Și luîndu-și dzua bună de la toți, au lăsat domniia și s-au dus pen Țara Leșască la Venețiea, unde-și s-au săvîrșit și viața sa, cu vécinică pomenire în țară. Să cunoaște că acești domni matce direpte au fost aceștii țări, nu maștihă, cînd, pentru obicei să nu să facă în dzilele lor cu greul țărîi, domniile s-au lăsat și asuprelele țărîi n-au priimit să hie de la dînșii.</p>
               <p rend="justify">
                  <hi rend="italic">Zac. 8</hi>. Așea au făcut și Barnovschii-vodă, macara că cu foarte prost sfat, căce după maziliia n-au mărs la împărățiie, ce-și cumpărasă un tîrg în Țara Leșască, anume Ustiia, cu cîteva ocine, nu departe de Nistru, și după mazilie ce i-au venit, au mărs cu casa lui în Țara Leșască, la Ustiia. Iară domn în locul lui au venit Alexandru-vodă, feciorul Radului-vodă celui Mare.</p>
            </div>
            <div type="div2">
               <head>Capul al treisprădzecè</head>
               <p rend="justify">
                  <hi rend="italic">Încep. 1</hi>. Aceste trei domnii, a lui Alexandru-vodă, feciorul Radului-vodă, și a lui Moysei-vodă, domniia întîi, și a lui Alexandru-vodă Iliiaș, supt un cap închidem, căci că toate aceste domnii și scurte, cîte giumătate de an unile, altele peste un an oarece cu puțin, trăitoare au fost și nice lucruri așea însămnate în anii lor prilejite nu s-au tîmplat.</p>
               <p rend="justify">
                  <hi rend="italic">Zac. 2</hi>. Mai cu greu mi-au fost, iubite cititoriule, a scrie de aceste domnii, decît de cele mai de mult trecute, că de aceste domnii, ce mai sus scriem, necăiuri, nice într-un létopiseț strein, pomenit nu să află, ori căce au fost scurte, ori căci nemică așea ales nu s-au prilejit în dzilele lor. Ce, cît am putută a înțelege den boieri bătrîni den dzilele lor, pre rîndul său mergînd cursul anilor, îți însămnăm.</p>
               <p rend="justify">
                  <hi rend="italic">Zac. 3</hi>. Deci, după ieșitul lui Barnovschii-vodă în Țara Leșască, au venit domn în țară Alexandru-vodă, feciorul Radului-vodă celui Mare. în vestea tătîne-său, ce avea la împărățiie, i să dideasă domniia, ce, cu cît ceriul de la pămînt, cu atîta de hirea tătîne-său departe, om și de trup și de hire slab și boliac. Care lucru înțelegînd și împărățiia că nu este de domniia țărîi de margine ca aceasta, neîmplînd bine giumătate de an, i-au venit maziliia.</p>
               <p rend="justify">
                  <hi rend="italic">Zac. 4</hi>. Să ispitisă Barnovschii-vodă oarece la margine cu trimisul lui Necoriță hatmanul la Toporăuți, în dzilele ceștii domnii a lui Alexandru-vodă, ce i-au ieșit cu oști Vasilie Lupul vornicul și Grama stolnicul și l-au împens pre Nicoriță de la marginile țărîi.</p>
               <p rend="justify">
                  <hi rend="italic">Zac. 5</hi>. După maziliia lui Alexandru-vodă, feciorul Radului-vodă, au venit cu domniia Moysei Moghila-vodă, feciorul lui Simion-vodă, om blînd, un miel la hire, nelacom, nemăruia rău. Multe case de gios, lipsite, au scos în fruntea lăcuitorilor țărîi, ales pre Ciogoléști. Pace din toate părțile, numai de datornicii turci mare strînsori și sile și așea să împinsă țara și de oameni răi, cît, a vedere cu bulucuri îmbla, de prăda și jecuiia oamenii FÎ pre lingă oraș.</p>
               <p rend="justify">
                  <hi rend="italic">Zac. 6</hi>. Iară cum toate domniile nu sint fără nepriietini și mai ales domnii mai mulți nepriietini au, cum copacii cei mai înalți mai multe vivoară și mai mare vînturi sprejenesc, așea și Moysei-vodă, avîndu nepriietini la împărățiie, îi scornisă cum va să fugă în Țara Leșască pre urma lui Barnovscliii-vodă. Care lucru înțelegînd împărățiia, în taină au trimis poruncă la Cantemir-pașea, să margă să-l pornească den scaun spre împărățiie, să vie, iară ari vrea spre altă parte, să-l prindză și să-l trimață la Poartă.</p>
               <p rend="justify">
                  <hi rend="italic">Zac. 7</hi>. Și așea, neștiind nemică Moysei-vodă, stătu Cantemir-pașea la Țuțora, sprinten cu o samă de oșteni ai săi și au trimis lui Moysei-vodă pren ceauș cărți de maziliie. Deci numai ce i-au căutat a purcede spre Țarigrad și în locul lui s-au dat domniia lui Alexandru-vodă Iliiaș, a doa domniie.</p>
               <p rend="justify">
                  <hi rend="italic">Zac. 8</hi>. Cum au venit știre de domniia lui Alexandru-vodă la boieri, mare mîhniciune și voie rea în toată curtea, mai ales în boieri, știind cu toții hirea acelui domn. Ce, au făcut sfat cu toții și îndată au purces fruntea toată de boieri la Țarigrad, cu jalobă la împărățiie pentru greul ce petrecea țara de domnii neștiutori rîndul ei. Lupul Vasilie vornicul, ce au cădzut apoi domn, Cehan vornicul, Savin hatmanul, Costin postelnicu, Ureche spătariul, Buhuș visternicul, Furtuna comisul, Bașotă logofătul și alți boieri cu numărul pănă la 50 de capete numai de boieri, fără alte capete de țară și au purces cu toții la Țarigrad. Ghenghea logofătul și cu Enachie postelnicul rămăsesă caimacami la scaun.</p>
               <p rend="justify">
                  <hi rend="italic">Zac. 9</hi>. Nepurces den Țarigrad au apucat boierii pre Alexandru-vodă cu domniia, că oblicise el de boieri că vin cu pîră, cum nice într-un chip nu-l priimește țara. Și au trimis înainte boierilor Alexandru-vodă pre Batiste Veveli și cu ceauși, Batiste să le grăiască cu bine și ceaușii să tragă pre boieri ca să să sparie. Carii fără știrea veziriului fiind si vădzind atîtea capete, nu s-au cutedzat ceaușii a le face silă și încă pe Batiste l-au suduit foarte tare, ales Cehan vornicul.</p>
               <p rend="justify">
                  <hi rend="italic">Zac. 10</hi>. Iară la curțile împăraților multe răutăți pot să să facă peste știrea celor mai mari. Așea s-au prilejit și boierilor celora ce mersesă, tuturora. Pănă agiunge ei la veziriul, au venit într-o noapte, poate hi cu voia chihaiei veziriului, carii multe pot fără știre, și au legat pre cîțva boieri, cîți au fost mai capete și i-au ținut pen ieșitori închiși, peste știrea veziriului. Ce, le-au căutat boierilor numai a face tocmală cu Alexandru-vodă și legături. Să mai ispitisă boierii, după ce au ieșit din opreală, să margă la veziriul și era gata lucrul acéia. Ce, s-au prilejit perirea veziriului, pe ulițe mărgînd de la curțile împărătești la săraiul său, de iniceri, l-au ucis cu pietri inicerii. Deci, numai ce au căutat boierilor a priimi pre Alexandru-vodă și au mărs la patrierșie și au făcut giurămînturi boierii lui Alexandru-vodă și el boierilor iarăși. Și așea au purces din Țarigrad spre țară.</p>
               <p rend="justify">
                  <hi rend="italic">Zac. 11</hi>. Dacă s-au aședzat Alexandru-vodă la scaun (lupul părul schimbă, iară nu hirea), tot pre acéia cale, ca și la domniia dentîi au purces lucrurile. Ce, cîrpiia boierii cum putea trébile țărîi, iară domniia mai mult își petrecea cu Batiste Veveli.</p>
               <p rend="justify">
                  <hi rend="italic">Zac. 12</hi>. În Țara Muntenească pre atuncea să rădicasă muntenii pre domnul lor, Lion-vodă pentru mare desfrînăciuni și nespuse ce era într-acela domn. Și dentre toate căpeteniile Țărîi Muntenești era Matei-aga și de atunceși au cădzut domn fericit Țărîi Muntenești. Supt vremea acelor amestecături scosesă Alexandru-vodă de la împărățiie domniia fecioru-său, Radului-vodă, a Țărîi Muntenești și tot în anul dintîiu domnii sale. După ce au venit steagul de la împărățiie fecioru-său de domniie, l-au pornit și cu cîtăva gloată de aicea den țară. Ce, le-au ieșit Mătei-vodă domnul mun-tenesc înainte și de-abiia au scăpat și singur Radul-vodă cu sprejeneală unora ce s-au ales pe lîngă dînsul den moldoveni.</p>
               <p rend="justify">
                  <hi rend="italic">Zac. 13. </hi>Nici într-un chip nu putea să amistuiască Alexandru-vodă fapta boierilor, ce făcusă cu venirea împrotiva lui la Țarigrad și nice boierilor nici într-un chip lucrurile ce era foarte proaste la toate trébile a lui Alexandru-vodă nu le plăcea. Și dentr-acestea adăogîndu-să necredința și prepusul den dzi în dzi, aședzasă gîndul său Alexandru-vodă numai să omoară pre o samă de boieri, ales pre Vasilie Lupul vornicul și pre Cehan vornicul și pre Savin hatmanul, pre Buhuș visternicul, pre Ureche spătarul. Costin postelnicul era mazil la țară, ce, ori să-l tragă în partea sa Alexandru-vodă, ori alt gînd avîndu, îl chemasă la curte și-i da hătmaniia. Ce, vădzind Costin lucrurile amu îngroșate între domniie și între sfat, gînduri spurcate și rele, s-au luat dzua bună pre cîteva dzile și au ședzut la țară.</p>
               <p rend="justify">
                  <hi rend="italic">Zac. 14</hi>. Iară celoralalți boieri toate gîndurile a lui Alexandru-vodă au descoperită Costantin Aseni, om de casa lui Alexandru-vodă, cum în dzua de Paști era să-i omoară, cu sfatul lui Batiste. Deci și boierii îmbla toți cu paza vieții.</p>
               <p rend="justify">
                  <hi rend="italic">Zac. 15</hi>. Și vădzînd de adevărat urclzită perirea sa de Alexandru-vodă, ca céia ce să îneacă să apucă de sabie cu mîna goală, s-au vorovit cu toții și au dat știre țărîi, care hierbînd în greutăți și în netocmele, pre lesne s-au pornit și nu numai curtea, ce și țărănimea. Și atîta mulțime s-au strîns den toate părțile, cît nu încăpea în tîrg, ce împlusă locul pe supt Miroslava, petutinderea, străgînd pen toate ulițele pre greci.</p>
               <p rend="justify">
                  <hi rend="italic">Zac. 16</hi>. Vasilie Lupul vornicul era cap tuturor lucrurilor acestora. Dacă au năbușit țara, au mărs de au spus domniei aieve, cum s-au rădicat țara și strigă pre greci. Au raspuns Alexandru-vodă: „Dacă să rădică pre greci, pre mine să rădică”. Și vădzînd atîta mulțime, nu s-au apucat de nemică, numai de grijea să hălăduiască cu casa sa de gloate.</p>
               <p rend="justify">
                  <hi rend="italic">Zac. 17</hi>. Au mărs boierii cu toții la curte și la purcesul domnii, să nu hie pus cu toții să oprească desfrînată prostimea, pozna mare și de-abiia prilejită în vro tară s-ar hi tîmplat. Ce, tot pe lîngă domniie au rnărs boierii, oprind și domolind țărănimea. Iară mai nu era în puterea boierilor a-i opri, pornită grosimea. Ce și pre Vasilie vornicul, anume că ieste și el den greci, au zvîrlit unul cu un os și l-au lovit în cap, den care lovitură au fost Vasilie vornicul multă vreme rănit.</p>
               <p rend="justify">
                  <hi rend="italic">Zac. 18</hi>. O! nestătătoare și niceodată încredințate lucrurile a lumii, cum vîrsteadză toate și turbură și face lucruri împrotiva! Cînd cu cale să fie frică celor mai mici de cei mai mari, iară cursul lumii aduce de este de multe ori celui mai mare de cei mici grije.</p>
               <p rend="justify">
                  <hi rend="italic">Zac. 19</hi>. Fericiți sînt împărații, craii, domnii, carii domnesc așea, să nu le hie de cei mai mici niciodată siială.</p>
               <p rend="justify">
                  <hi rend="italic">Zac. 20</hi>. Un crai de Englitera, de cîte ori să îmbrăca dimenețile, de atîtea ori dzicea singur sie: „Adu-ți aminte că a multe gloate de oameni ești stăpîn”. Domnii cei buni și direpți fără grije și desfătați stăpînesc, iară cei răi tot cu siială.</p>
               <p rend="justify">
                  <hi rend="italic">Zac. 21</hi>. Dacă au agiuns în șesul Bahluiului domniia, aproape de mănăstirea Balicăi locul era tot plin de oameni, nu să vedea șesul deșert ne-căiuri. Striga: „Dă-ne, doamne, pre greci”. Unii hăicăia, alții suduia și jecuiia. Și acolo au strigată pre Batiste, să le dea, carele era tot aproape de Alexandru-vodă, vădzînd strigarea pre sine. Ce, nu sta domniia de grijea lui, ce de grijea sa și numai ce i-au dzis să să depărtédză de la dînsul. Și așea l-au apucat și l-au dat pre mîna țăranilor. Nespusă vrăjmășiia a prostimei! Și așea, fără de nice o milă, de viu, cu topoară l-au făcut fărîme. Și pănă într-atîta s-au amestecat unii, anume Bosie Lăpușneanul, cît nici ermulucul den spinarea lui Alexandru-vodă, că bura a ploaie, atunce n-au hălăduit.</p>
               <p rend="justify">
                  <hi rend="italic">Zac. 22</hi>. De grijea țărănimei ce era pen tot locul, să nu între Alexandru-vodă îndată la pădure și boierii încă așea socotisă, să să mai depărtédză de gloate, la loc deschis, fără pădure, l-au pornit pe drumul braniștei, pe dencoace de Bahlui, por-nind și săimeni cu sinețele gata pe lîngă dînsul. Apoi, dacă s-au întors boierii, au stătut la grije, să nu ia Alexandru-vodă calea den braniște spre Cantemir-pașea la Bugeag. Ce, îndată au ales o samă de boieri, cu Buhuș visternicul și l-au trimis la braniște, după Alexandru-vodă, să-i îndiréptedză calea pe la Huși, pre Bîrlad în gios.</p>
               <p rend="justify">
                  <hi rend="italic">Zac. 23</hi>. Era mai mare spaimă decît dentîi, dacă vădzu Alexandru-vodă gloate iară după sine și la braniște și-i lăsasă și siimenii toți și copiei den casă. Și dacă s-au apropiiat boierii, le-au dzis Alexandru-vodă cu lacrămi: „Mă rog pentru fiiul mieu, Radul-vodă, să-l lăsați viu!” Au dzis Buhuș visternicul să n-aibă nice o grije, nice să să gîndească măriia-sa c-au vinit cu vreun rău, numai poftește țara pre măriia-sa să margă pre Bîrlad spre Galați, să nu aducă vreun rău asupra țărîi cu tătari și i-au giurat să n-aibă nici o grije. Și așea au priimit și Alexandru-vodă, pe unde va hi voia țărîi, pe acolo să margă. Și au purces spre drumul Bîrladului și au aședzat boierii iară pre siimeni pe lîngă dînsul și copii cei den casă, carii îl părăsisă dîndu-i și den boieri petrecători pănă în Galați.</p>
               <p rend="justify">
                  <hi rend="italic">Zac. 24</hi>. La Tecuci au ieșit și Costin postelnicul înainte, de la Putna, și l-au petrecut cu cinste și cu conace, pănă la Galați, plecîndu-l să vie la împăcăciune cu boierii și să-și hie iară în scaun, luînd Costin postelnicul asupra sa acéia grije. Ce, n-au vrut să priimască nice într-un chip. Deci, au trecut Dunărea la Galați, spre împărățiie.</p>
            </div>
            <div type="div2">
               <head>Capul al patrusprădzéeè</head>
               <p rend="justify">
                  <hi rend="italic">Încep. 1</hi>. Și așea m intuiți boierii și țara de domniia lui Alexandru-vodă Iliiaș, au stătut cu toții după alesul domnului nou. Striga cu toții să fie Lupul vornicul, însă îi da și legături, ce va lua den țară, ce s-ari lega pentru dări, atuncea la acel ales, mai mult să nu ia din țară. Ce, acéle legături vădzînd Lupul vornicul, ori că vedea pre cîțva den capete că trag spre Barnovschii-vodă, n-au priimit într-acéia dată domniia, ce au stătut și el la sfatul acela, să să trimață în Țara Leșască la Barnovschii-vodă să vie iară la scaunul țărîi.</p>
               <p rend="justify">
                  <hi rend="italic">Zac. 2</hi>. Ce nu era să treacă pre Barnovschii-vodă și fîrșitul dzilelor trage cu de-a sila pre om. Cît au sosit boierii la Ustiia, unde ședea în Țara Leșască, cu veste că țara iară-l poftește să vie la domniie, cu mare bucuriie au priimit aceia veste. Neștiutor gîndul omenesc, singur de sine la ce merge și la ce tîmplări apoi sosește, îndată știre au dat și craiului și domnilor în Țara Leșască, poftind voie să margă la scaunul țărîi cei de moșie. Și îndată s-au gătit den Ustiè și au purces spre țâră și la margine amu îl aștepta boierii și slujitorii cu mare bucurie.</p>
               <p rend="justify">
                  <hi rend="italic">Zac. 3</hi>. Mainte de purcesul lui Barnovschii-vodă den Ustiia, un leah megiiaș de a lui, totdeauna îl sfătuiia să nu margă, să nu-și dea viața fără grije pe viață cu grije și cu cumpănă, arătîndu-i lunicoasă lucrurile domniei de Moldova supt împărăție păgînă. Și ce i-ari lipsi, fiind ca și un domn în țara lor, fără grije, cu tîrguri, cu sate? Iar Barnovschii-vodă să hie răspuns leahului la acéle cuvente a lui: „Dulce este domnia de Muldova !” Iară leahul cătră dînsul: „Iară și obedzăle turcești încă sintu grele!” Și apoi așea au ieșit cuventele leahului, cum au dzis.</p>
               <p rend="justify">
                  <hi rend="italic">Zac. 4</hi>. Cum au sosit Barnovschii-vodă în Iași den Țara Leșască cu bucuriia tuturora, au stătut după gătire de calea Țarigradului, că nu era alții mijloc, numai să margă la împărăție, să ia de acolè domniia după sărutatul poalei împărătești. Svătuia mulți în multe chipuri și s-au cercat și la Abăza-pașea, care era pașă la Silistriia pe atuncea, ce nu era alt mijloc, numai de mărs la împărățiie. Și atuncea s-au prilejit de chiemasă împărățiia și pre Mătei-vodă den Țara Muntenească la sărutatul poalei împărăției și după cîteva fapte și a lui Matei-vodă împrotiva împărăției, cu scosul lui Lion-vodă și apoi a lui Radului-vodă, feciorul lui Alexandru-vodă. Iară tot era mai iușoare lucrurile lui Matei-vodă, că n-au ieșit într-altă țară, cum ieșisă Barnovschii-vodă, supt ascultarea altui stăpîn, craiului leșesc.</p>
               <p rend="justify">
                  <hi rend="italic">Zac. 5</hi>. Deci să aducă turcii mai pre lesne pre Barnovschii-vodă la mîna sa, pre Matei-vodă l-au pornit fără zăbavă cu steag de domniie în Țara Muntenească, iară Barnovschii-vodă n-au putut hălădui de perire, precum vei afla la rîndul său.</p>
               <p rend="justify">
                  <hi rend="italic">Zac. 6</hi>. Purcesésă cu Barnovschii-vodă mulțime de boieri și fruntea curții, preoți, călugări, cu un gînd și glasuri cu toții, să să roage împărăției să li se dea domn Barnovschii-vodă, între carii era și Lupul vornicul. Ce, vădzînd că mulți sfătuia pre Barnovschii-vodă să omoară pre Lupul, știind amestecăturile lui și mergînd Barnovschii-vodă pe la Matei-vodă, pen București, au stătut Lupul Vasilie vornicul, vădzind că-i a merge pe la Matei-vodă, carele știia den Țarigrad toate îmbletele lui, au névoit cu toate mijloacele să să întoarcă îna-poi în țară, dzicînd cătră Barnovschii-vodă că 1-or gîlcevi grecii pentru scosul lui Alexandru-vodă și pentru morții ce să făcuse în greci la scosul lui Alexandru-vodă. Deci, ca un creștin Barnovschii-vodă ce era la hire, l-au slobodzit. Iară dacă s-au adunat cu Matei-vodă și au oblicit Matei-vodă că s-au întors Lupul vornicul, îndată au răpedzit după dînsul, să-l întoarcă. Ce, să păzisă bine Lupul Vasilie vornicul cu marșul și nu l-au apucat în cale. Nice era în puterea lui Barnovschii-vodă să trimață aice în țară, să-i facă vreun rău Lupului vornicului, nefiind încă cu domniia dată și stînd după grijea lucrurilor sale.</p>
               <p rend="justify">
                  <hi rend="italic">Zac. 7</hi>. De la Matei-vodă au mărs Barnovschii-vodă pe la Abăza-pașea, pen Silistria. Cit au putut Matei-vodă, au luptat pentru dînsul și la Abăza-pașea, și la Poartă și să arăta Abăza-pașea foarte blînd și cu cuvente mîngăioasă. Ce turcii cu săgeți de bumbac ucig pre oameni și lor pot să slujască acéle cuvente a sfintei Scripturi: „Оумакижше слокеса паче их паче и тасж стрълыы” &lt;„Muiatu-s-au cuventele lor mai mult decît unt-de-lemn si acele sint săgeți” &gt;.</p>
               <p rend="justify">
                  <hi rend="italic">Zac. 8</hi>. Dacă au sosit la Țarigrad, vădzind veziriul atîtè gloate de țară cu Barnovschii-vodă, i-au învățat să nu strige pentru Barnovschii-vodă, ce să tacă, să să lasă pre mila împărăției, că i-or face perire. Ce, gîndindu-să boierii că este agiuns veziriul de la cineva cu daruri, totdeauna striga și da răvașe la veziriul, cum nu priimăsc pre altul și să punea cu gloatele la locuri ca acéle, să să vadză și de singur împăratul. Și acéia apoi au mîncat capul lui Barnovschii-vodă, că pîră de la nepriietini nu lipsiia, mai ales de la Lupul Vasilie vornicul, pe la priietinii lui den țară, cu cărți, cum, de 1-or slobodzi viu pre Barnovschii-vodă, Țara Moldovei va hi cu léșii totuna și este ca o iscoadă a léșilor. O, îndrăcite a voitoriului de rău veninuri, ce nu scornește limba amară a nepriietinului!</p>
               <p rend="justify">
                  <hi rend="italic">Zac. 9</hi>. Acelea adoogîndu-se la împărățiie asupra lui Barnovschii-vodă, după fapta ce i să prilejise, de ieșisă den țară, den domniia dentîi în Țara Leșască și Abăza-pașea încă-i era pîrîș și mai ales dzilele lui cele fîrșite, loviră supt acéia vréme cazacii pre Marea Neagră, numai ce s-au ales cu sfatul împărăției să piiaie Barnovschii-vodă.</p>
               <p rend="justify">
                  <hi rend="italic">Zac. 10</hi>. Stătusă voia împărăției, pe toți cîți Venisă cu dînsul, ori să-i puie supt sabie, ori să-i dea pe la cătărgi. Ce cine era muftiul, capul legii turcești, n-au pozvolită, ce au dzis: „Ce-i vinovată gloata? Capul să să piiardză, să vor potoli gloatele.”</p>
               <p rend="justify">
                  <hi rend="italic">Zac. 11</hi>. Au priceput Barnovschii-vodă cu cîteva dzile perirea sa și amu din chisoare (că-i închisésă cu cîteva dzile mainte veziriul cu porunca împărăției), Scrisesă o carte aicea în țară la îmma-sa, care carte pre cuventele lui s-au cunoscută că era asupra morții acéia scrisoare. Și așea, într-o dzi l-au luat de la împărățiie și, la vederea divanului, prăvind și singur împăratul pe fereastră perirea lui, i-au tăiat capul. Iară boierii, o samă den capete, era închiși și aștepta și ei din ceas în ceas perirea, iară céialalți boieri mai de gios și gloatele, ce era toți spăimați de grijea morții, pen toate unghiurile ascunși, au petrecut cîteva dzile cu mare grije.</p>
               <p rend="justify">
                  <hi rend="italic">Zac. 12</hi>. Nu putem să trecem cu pomenirea niște tîmplări ce s-au prilejit în Țarigrad, după perirea cestui domn, care, nu numai în țară aicea, ce plin este Țarigradul pănă astădzi. De un cal a lui Barnovschii-vodă, ducîndu-l la grajdiuri împărătești, după perirea lui, în céieș dzi s-au trîntit calul gios și au murit în loc. Și a doa dzi noaptea au ars și Țarigradul pănă mii de case. Acéstea că s-au tîmplat, ori că s-au tîmplat atuncea ce se poate prileji și altă dată, ori s-au mai prilejit, ori că au arătat Dumnedzău singe nevinovat, că era Barnovschii om dumnădzăieresc și mare rugători spre Dumnedzău. De care măr-turisiia Toma vornicul, fiind postelnic al doilea la dînsul, că în multe nopți l-au zărită pe la miiadză-noapte îngenunchiat înaintea icoanei la rugă, cu mare osîrdiie.</p>
               <p rend="justify">
                  <hi rend="italic">Zac. 13</hi>. Era la hirea sa Barnovschii-vodă foarte trufaș și la portul hainelor mîndru, iară la inimă foarte dirept și nelacom și blînd. Mănăstiri și beserici cîte au făcut, așea în scurtă vréme, nice unu domn n-au făcut. Făcut-au alți domni și mai multe, iară cu mai îndelungate vrémi, în 40 de ai unii, alții în 20 de ani, iară el în trei ani. Mănăstirea în oraș aicea, ce să dzice Svinta Mariia, și Hangul la munte, și Dragormirna lîngă Suceavă au fîrșit și au urdzit și Bîrnova pre numele său, supt dealul lîngă Iași și au istovită și beserică acea mare în Liov în tîrgă, unde este și chipul lui scris. Cu toate bunătăți era spre țară, iară de sine, cu purtatul trébilor împărăției, pre mărturia a mulți boieri bătrîni, foarte slabă. Să pomenește den dzilele lui și o iarnă ce cădzuse în luna lui martă, care iarnă dzic iarna lui Barnovschii-vodă, pănă astădzi. Fost-au perirea lui în anul 7141 &lt;1633&gt;, iuni 16 dzile.</p>
               <p rend="justify">
                  <hi rend="italic">Zac. 14</hi>. Trupul după perire au stătut înaintea curții împărătești pănă îndesară. Apoi, au învățat veziriul să sloboadză un boier in, care va hi fost chihaia lui, care slujbă să prinde la turci, cum este postelniciia cea mare la noi în țară. Deci, au slo-bodzit pre Costin postelnicul, care era postelnic mare la Barnovschii-vodă. Au mărs și au luat oasele dinaintea curții și le-au dus la patrierșie1 și acolea pre scurt, pre cît au lăsat vremea de atuncea, l-au astrucat în patrierșie, în céiași noapte. Și de acolo apoi Vasilie-vodă spun să hie adus oasele aicea în țară.</p>
               <p rend="justify">
                  <hi rend="italic">Zac. 15.</hi> La slobodzitul lui Costin postelnicul din chisoare, au întrebat ceaușii, cu pază 1-or slobodzi, au fără pază? Au dzis chihaia veziriului: „Unde să fugă, săracul?” Ce, de atuncea ceialalți boieri, ce mai era închiși și cei ascunși au apucat mai la suflet cu nădejde de viață, dacă au vădzut pre Costin că l-au lăsat fără pază, să astruce oasele. Apoi, a doa dzi, dacă au vădzut chihaia veziriului pre Costin postelnicul că au venit dez-dimeneață iară înaintea lui, au dzis: „Săracul, el au venit ca o oaie singur iară la închisoare. Pasă la céielalți, vei ieși și tu și ei în puțină vréme.” închiși den boieri era Ghenghea logofătul, Bașotă hatmanul, Cehan vornicul, Roșea visternicul, Costin postelnicul.</p>
               <p rend="justify">
                  <hi rend="italic">Zac. 16.</hi> A treia dzi după astrucarea lui Barnovschii-vodă într-o noapte trecuse împăratul pre acéle vremi soltan Murat, în céia parte, la Scuder. peste Bohaz, la primblare și au întrebat pre veziriul: „Aședzat-au domn la Muldova, în locul ghiaurului ce au perit?” Au răspuns viziriul că nu s-au pus încă domn, ce pre cine ar hi voia împărăției să să puie, să nu stea acéia țară fără domn. I-au răspuns împăratul: „Chiamă pre ghiaurii, ce-s boieri acei țări si pre cine ori vrea ei să-și aleagă domn, să le hie dat”. Deci, îndată, tot într-aceiaș noapte, au trimis veziriul cu caicul la boieri, unde era închiși și au luat iară pre Costin postelnicul, înspăimat că-i duc noaptea să-l înece, ori să-l muncească pentru avuțiia lui Barnovschii-vodă. Dacă l-au dus înaintea viziriului, i-au dzis: „Iată că împăratul vă iartă capetele și sunteți de acmu slobodzi și să mergeți să vă alegeți domn, pre cine veți pofti”.</p>
               <p rend="justify">
                  <hi rend="italic">Zac. 17.</hi> Întors Costin postelnicul den spaimă cu bucurie de la viziriul la ceialalți boieri ce era închiși, le-au spus vestea. Și au slobodzit și pre céielalți boieri, de ș-au mărs cu toții la un loc și îndată au stătut la sfat cu toții și au ales pre Moysei-vodă în locul lui Barnovschii-vodă, cu a doa domniie.</p>
            </div>
            <div type="div2">
               <head>Capul al cinsprădzécè</head>
               <p rend="start">
                  <hi rend="italic">Încep. 1.</hi> Au mărs a doa dzi toți boierii și gloatele la gazda lui Moysei-vodă și de acolo la curțile viziriului, de au luat căftan de domniie și fără zăbavă au purces spre țară, iară cu câteva datorii, făcute de cheltuiele ce s-au făcut den asupreală turcilor.</p>
               <p rend="justify">
                  <hi rend="italic">Zac. 2</hi>. Nu ieșiia suspinul dentre toți pentru moartea lui Barnovschii-vodă, ce toți jăluia pre Lupul vornicul, căruia toate pîrăle să oblicise. Deci, încă den cale au ales Moysei-vodă pre Cehan vornicul, și pre Roșea visternicul, și pre Banul, să vie înainte, să prindze pre Lupul vornicul. Ce, precum era paza cestora ce mergea să-l prindze, cu mult mai mare pază avea Lupul și mai meșter, și mai cu pază. Avîndu știre de toate, cîte i să gătisă, au fugit den Iași și în cîteva dzile au fost tupilat aicea în țară pen păduri. Apoi pen Țara Muntenească au trecut în chipul neguțitoresc la Țarigrad. Iară casei lui și îmmei sale și surori ce au avut, dacă au venit Moysei-vodă în scaun, nice o asupreală n-au făcut, ce încă socotință avea giupîneasa lui și cuconii de Moysăi-vodă, pre care lucru să poate cunoaște hirea creștină a lui Moysei-vodă, măcar că Știia că îndată ce au mărs Lupul vornicul în Țarigrad, îmbla după domniie.</p>
               <p rend="justify">
                  <hi rend="italic">Zac. 3</hi>. În cale fiind Moysei-vodă, iară lui Abăza-pașea amu venisă porunca de la împărățiie să să gateadză asupra léșilor, carii așea supusesă pre moscali, cît craiul leșăsc Vladislav nu mai ieșiia den Țărîle Moscului cu oști. Și amu pierduse toată puterea a stare împrotiva léșilor moscalii și pănă în stolița Moscului ținea cetățile léșii și mulți din capetele Moscului priimiè să fie craiul leșăsc și la dînșii împărat.</p>
               <p rend="justify">
                  <hi rend="italic">Zac. 4.</hi> Deci trimisesă moscalii sol la turci, giuruindu-le Cazanul și Azderhanul, doă țări tătărăști care ținu și acum supt mîna sa moscalii, numai să le dea agiutori împrotiva léșilor. Și le-au dat agiutori atunceși, orînduind pre Abăza-pașea de pe Volga să fi fost oferite turcilor, care n-aveau cum să ajungă acolo cu granițele lor. cu toate oștile turcești, cîte sîntii de la Buda pănă la Nistru și țărîle amîndoaă, Țara Muntenească și țara noastră și pre tătari. Și au lovit întîi ordele lui Cantemir cu trecătoarea Nistrului la Hrinciuc, mai gios de Hotin, Țara Leșască și robise Podoliia și cu cîțva plean întorcîndu-să, i-au gonit Conețpolschii hatmanul, carele era lăsat aicea la margine de crai, pentru paza despre aceste părți. Și i-au agiuns pre tătari aicea în țară, pe Prut, în preajma Cornul lui Sas și i-au lovit, de au scos toți robii, cîți luasă și au perit cîțva den tătari.</p>
               <p rend="justify">
                  <hi rend="italic">Zac. 5</hi>. În luna lui avgust, v leato 7141 &lt;1633&gt;, au sosit Moysei-vodă în scaun și bine încă nea-ședzat, au intrat și Abăza-pașea cu oști în țară, la octovrie 7, v leato 7142 &lt;1634&gt; (și dentr-acesta an sint începute și dzilele vieții mele), cu care depreună și Moysăi-vodă cu ostile țărîi au purces spre Țara Leșască și au pus tabăra Abăza-pașea pre Nistru, unde cade apa Smotriciului, care apă vine pre la Cameniță, în Nistru.</p>
               <p rend="justify">
                  <hi rend="italic">Zac. 6</hi>. Puterea toată a léșilor era cu craiul asupra Moscului, ce, cît au putut a strînge Conețpolschii hatmanul oaste și leșască, și căzăcească, ca pre 12.000 de oameni, au pus tabăra sa și el supt Cameniță, despre capiștea armenească. Iară Abăza-pașea, lăsind tabăra pe Nistru dincoace, precum s-au pomenit, singur cu toate oștile de război, au trecut Nistrul și au mersă dirept asupra taberii leșești, avîndu cu sine de toate oști, cu tătari, cu îmbe țărîle, Țara Muntenească, cu domnul lor, Matei-vodă și țara noastră, ca 30.000 de oameni de război.</p>
               <p rend="justify">
                  <hi rend="italic">Zac. 7.</hi> Léșii grijise șanțurile bine cu pușci și cu pedestrime și au ieșit și ei cu călărimea denafară de șanțuri. Au dat năvală turcii cu mijlocul oștii foarte tare și aripa den-a-direapta a tătarilor, pănă s-au amestecat cu călărimea léșilor. Iară aripa den-a-stînga, a domnilor, ori nedeprinse hirea țărîlor acestora la foc, ori nu-i trăgea inima pre munteni și pre ai noștri să margă creștin asupra creștinului, au stătut mai slab. Iară și turcii cu tătarîi n-au zăbăvit mult, apropiați de șanțurile léșilor, pentru focul care da foarte des, cu moarte în turci și în tătari, ce s-au dat și ei înapoi. Și s-au mutat Abaza-pașea cu toată oastea despre o vale, care este aproape de Cameniță, anume Mucșa și iară au tocmit oastea. Și amu cu săbiile zmulte asupra moldovenilor și a muntenilor turcii, să margă de frica lor la năvală. Și au dat Abaza-pașea al doilea rînd cu toate oștile năvală asupra léșilor și înfrînsésă o roată de leși, ce le-au ieșit alte roate în sprejeneală și n-au făcut nemică, nice cu a doa năvală, să poată răzbi tabăra leșască.</p>
               <p rend="justify">
                  <hi rend="italic">Zac. 8.</hi> Stătut-au războiul peste vréme de chindie și se mira domnii, cu ce mijloc ari spăriia pre Abaza-pașea de la Cameniță, că să ia tabăra leșască, pusă la un loc ca acéia și supt o cetate ca acéia, nu era putință. Ce, au făcut veste pen niște călărași, cum au dat călărașii de niște oști Căzăcești cu tabăra legată despre Nădăboru, vinitoare într-agiutori léșilor. Și den cuvînt în cuvînt, au sosit pănă la Abaza-pașea vestea acéia, care vrînd să știe Abaza-pașea de adevărat și întrebînd pe Moysăi-vodă, au adus călărașii înaintea lui, învățați să adeverească lucrul, cum așea este și cum au vădzut cu ochii lor peste pădurea Nădăborului oastea. Au stătut în gînduri îndată Abaza-pașa, de purces spre tabăra sa, spre Nistru, vădzînd că n-are ce face și oștii leșești și socotind și răceala acestor doă țări la bătaie și au purces într-acéiași dzi cu noaptea îndărăpt.</p>
               <p rend="justify">
                  <hi rend="italic">Zac. 9.</hi> Léșii încă bucuroși că s-au mîntuit de nepriieteni, n-au gonit ce au stătut pre loc, păzîn-du-și tabăra lor. Iară Abaza-pașea, să nu să întoarcă de tot fără veste, înțelegînd de unu oraș leșesc pe Nistru, în gios de Cameniță, anume Studenița, au purces asupra celui tîrgșor la care puținei haiduci era de paza cetății. Ceielaltă gloată, tot țărănime, strînși de pen pregiur, au fost bejenari. S-au apărat doă dzile tîrgul, iară spre a triia dzi haiducii au fugit cu noaptea spre Cameniță. Iar țărănimea toată, cîtă era strînsă acolea, au cădzut în robiie la turci și la tătari. Acolea, la năvală, au căutat și alor noștri a merge, iară totuș s-au dat știre haiducilor să fugă, să nu piaie.</p>
               <p rend="justify">
                  <hi rend="italic">Zac. 10.</hi> Mare veste siliia Abaza-pașea să scoată Studeniții si ce-au fost fruntea de oameni au ales și i-au trimis la împărățiie, scornindu-le nume de oameni mari în Țara Leșască. Și o fată ce să prilejise între roabe, foarte iscusită de trup, au trimisu-oă la împărățiie, puindu-i nume că este fata hatmanului leșăsc.</p>
               <p rend="justify">
                  <hi rend="italic">Zac. 11.</hi> S-au întors după acéia izbîndă Abaza-pașea spre Dunăre, cu gînd foarte rău și pre domni, și pre boieri, pentru însălătura care s-au aflat apoi, c-acéia cu cazacii la Nădăbor, ce s-au fost scornit, n-au fost nemică. Și dacă au sosit aicea la Iași, au stătut cu corturi în șes despre mănăstirea Balicăi și a doa dzi era aședzat gîndul lui să prindze pre toți boierii, să-i puie în obedzi, să-i ia cu sine, să să plătească la împărăție de ponosl, că i-au fost țărîle acéstea de sminteală. Ce, un turc orb de un ochi, priietin lui Costin hatmanul, au descoperit gîndul lui Abăza-pașea și au fugit boierii, în céiași noapte den Iași, de-au âgiuns pănă în dzuoă la Pobrata mănăstirea.</p>
               <p rend="justify">
                  <hi rend="italic">Zac. 12.</hi> A dooa dzi, strîngînd pre Moysei-vodă pentru boieri Abaza-pașea, au dat seamă că s-au dus pentru graba birului întîrdziiat fiindă birul. Iară alții șoptiia lui Abăza-pașea că s-au dus boierii la leși, să-i pornească pe leși pe urma lui. Și așea s-au fîrșită venirea lui Abăza-pașea asupra léșilor. In anul 7142 &lt;1633&gt; toamna la noievrie, au trecută Dunărea înapoi, spre scaunul său.</p>
               <p rend="justify">
                  <hi rend="italic">Zac. 13.</hi> Și cît s-au aședzată, nepărăsit pîrîia pre domni, ales pre Moysei-vodă. Iară Matei-vodă fiindu-i cirac, ș-au tocmită prea lesne lucrurile la dînsul. Iară Moysei-vodă n-au putută trăi multă în domniie de pîrîle lui, ales fiindă acolea și Lupul vornicul, cunoscută mai deinte lui Abăza-pașea. Ce au domnită Moysei-vodă, după Abaza-pașea, numai peste iarnă. Deci, la primăvară i-au venită maziliia și s-au dat domniia lui Lupu Vasilie vornicul de sultan Murat.</p>
               <p rend="justify">
                  <hi rend="italic">Zac. 14.</hi> Iară Moysăi-vodă, după maziliia sa den domniie, sătul de binele turcilor, au mărsă în Țara Leșască, petrecut de boieri cîțva pănă la margine, undeși apoi, după cîțva ani petrecuți în odihnă, cu ocine în Țara Leșască și cinste de la leși, ș-au fîrșit și viața pre vremea domniei lui Dabijè-vodă.</p>
            </div>
            <div type="div2">
               <head>Capul al șésesprădzécè</head>
               <p rend="justify">
                  <hi rend="italic">Încep.</hi> Fericită domniia lui Vasilie-vodă, în care, de au fostă cîndva această țară în tot binele, și bivșug, și plină de avuțiie, cu mare fericiie și trăgănată pănă la 19 ani, în dzilele aceștii domnii au fostă, în anii dentîi cu prepusuri de nepace iară între leși și între turci, iară apoi, după trei-patru ai, deșchidzîndu-și calea împărățiia Turcului asupra Persului cu soltan Murat pentru Vavilonul, aicea aceste părți la mare păci și liniști și mare fericii era.</p>
               <p rend="justify">
                  <hi rend="italic">Zac. 2.</hi> Domniia cum s-au prilejit, de-au luat Vasilie-vodă, s-au pomenit la domniia lui Moysei-vodă, în capul al cincisprădzecilè, cum fugise Vasilie-vodă de frica lui Moysei-vodă, de aicea den țară în Țarigrad. Și acolea, cunoscut la cîțva den capete și mai vîrtos lui Abaza-pașea, care era pîrîș lui Moysei-vodă și mai multă cu nevoința lui, i-au dat soltan Murat domniia, vădzîndu-l om harnic de acéia treabă.</p>
               <p rend="justify">
                  <hi rend="italic">Zac. 3.</hi> Dacă au luat domniia, nevrînd să hie nemulțemitoriă lui Moysei-vodă, pentru binele lui, ce făcuse casei lui, neamestecîndu-se nice cu un rău asupra casei lui, au scris carte la Moysei-vodă, cu mare mulțemită pentru oamenii săi, căci n-au avut nice o nevoie și lăsindu-i în voie, unde ari vrea să margă, ori spre ce parte volnic, fără nici o grije să fie, și sfătuindu-l sa nu vie la Țarigrad, pentru multe datorii ce avea Moysei-vodă în Țarigrad. Și să nu bănuiască că ce s-au prilejit așea, fiindă aceste lucruri, ales a domnielor, supt orînduiala lui Dumnedzău, fără care nu iesă domnii.</p>
               <p rend="justify">
                  <hi rend="italic">Zac. 4.</hi> După aceasta țărămonie, au purces Vasilie-vodă de la Țarigrad cu domniia în țară, în anul 7142 &lt;1634&gt;. Iară Moysei-vodă, strîns cu casa lui și cu Costin hatmanulă den boieri, au trecut în Țara Leșască.</p>
               <p rend="justify">
                  <hi rend="italic">Zac. 5.</hi> Abaza-pașea iară să gătiia cu mare putere asupra léșilor, să-și mai tocmască lucrurile a războiului celui dentîi care făcusă asupra lui Conețpolschii la Cameniță, pănă n-ari oblici împărățiia că cu rîndul dentîi n-au lucrată atîta, cit da samă înaintea împărăției. Deci îndemna pre împărățiia iară asupra léșilor și sta de față și solii moschicești la Țarigrad, nevoitori, cu mare făgăduință împărăției de Cazanul și de Azderhanul, să fie a turcilor. Și numai, ce aștepta și Vasilie-vodă, neaședzat bine la domnie, să-i vie porunca de gătire de oaste, iară ca și lui Moysei-vodă.</p>
               <p rend="justify">
                  <hi rend="italic">Zac. 6.</hi> Era și solul leșască, den Țara Moschicească pornit de craiul la împărățiie, anume Trăbinschii, pre carele (dîndă știre craiului Conețpolschii hatmanul, cîndă veniia asupra lui Abaza-pașea cu oști turcești) îi trimisesă la împărățiie craiul, întrebîndă de turci, ce pricină ar hi stricăciunei de pace cei legate la Hotin cu sultan Osmană. Și au trecut solul acéia pen țară, curundă în urma lui Abaza-pașea, în dzilele lui Moysei-vodă. Ce, oblicindu-l Abaza-pașea, au trimis de l-au oprită la Pravadiia, silindu-l să-și dea soliia la dînsul, temîndu-se să nu se obliceasca prin soliia lui, acéia cale a lui, cum au fostă. Ce, nevrîndă solul să-i dea soliia și răspundzindă că este trimis la singură împărățiia, nu la unul den pași, l-au oprit cîtăva vréme. Ce Leahul au silită cu mijloace de au dată știre de sine la Poartă că este oprită și au venită poruneă la Abaza-pașea să-l sloboadză. Și numai ce i-au căutată a-l slobodzi. Iară așe-i stricasă solului lucrurile la împărățiie, cît nici o cinste n-au avut, care să cade solilor și l-au pornit cu răspuns de scîrbă înapoi, fără zăbavă și anume să hie gata Crăiia Leșască iară de sfadă.</p>
               <p rend="justify">
                  <hi rend="italic">Zac. 7.</hi> Acela răspuns a turcilor dacă au agiunsă la craiul în Țara Moschicească; că era tot în Țara Moscului cu oști și dîndă-i știre și de la margine iară de gătirea turcilor, deci numai ce i-au căutată a sta la tocmală cu Moscul. Și îndată, lăsindă toate într-o parte, au legată cu moscalii pace, cu cîteva orașe luate de la Moscă în partea léșilor. S-au întorsă la Varșav craiul și îndată au stătut la săimă de gătire împrotiva turcilor.</p>
               <p rend="justify">
                  <hi rend="italic">Zac. 8.</hi> Înțelegînd turcii că léșii au făcut pace cu Moscul și mai adevărat den solii moschicești, și era și solul turcilor la Mosc, întărindu-i împrotiva léșilor, și de aicea den țară, de la Vasilie-vodă, avîndă știre, au pornită pre solii moschicești cu scîrbă pentru nestătoriia lor la cuvîntă și au trimis și la craiul leșască sol de înnoitura păcii, anume pre Şahin-aga, unul den agii divanului, avînd amu și cu cazilbașă amestecătură începute pentru Băgdatul, adecă Vavilonul, împărățiia Turcului.</p>
               <p rend="justify">
                  <hi rend="italic">Zac. 9.</hi> Pornite oști leșăști amu au aflată Şahin-aga spre Cameniță și pre singur craiul aproape de Varșeav în tabără, răspundzindă lui Şahin-aga, solului turcescă, craiul cu scîrbă, pentru stricarea și căl-cătura păcii, care cu atîtea giurămînturi s-au făcut la Hotin cu soltană Osmană și între dînsul. Cîteva conace au mărsă cu oști spre Cameniță și cu acesta răspunsă au pornită pre turcul, carile da toată vina pre Abaza-pașea și cum este gata de perire pentru acéia faptă.</p>
               <p rend="justify">
                  <hi rend="italic">Zac. 10.</hi> Fost-au aceasta clătire a léșilor în anul 7143 &lt;1634&gt;, care oști mai mare si mai bine grijite nu să pomenesc în toată Hronica leșască. Țin minte oamenii bătrîni, carii spun că agiungea tabăra de supt tîrgul Cameniții pănă la un copaci la cîmpu, mai multă de o milă de loc, că oști avea gata céle ce era asupra Moscului și plină Țara Leșască de mulțime de oameni pre acéle vrémi.</p>
               <p rend="justify">
                  <hi rend="italic">Zac. 11.</hi> Iară pănă a sosi craiul leșăscu la Cameniță, Conețpolschii hatmanul amu era cu o samă de oști supt Cameniță și viniia și cărți pren Vasilie-vodă de la veziriul Murtaza-pașea pentru pace, adeverind lui Conețpolschii că acéia călcătură a păcii, carea au făcut Abaza-pașea fără știrea împărăției, va plăti cu capul, ca un călcători de pace.</p>
               <p rend="justify">
                  <hi rend="italic">Zac. 12.</hi> Și așea omorînd împărățiia pre Abaza-pașea sugrumat, s-au rășchirat și gătirea léșilor în vînt, fiind supărați și slujitorii lor de atîta vreme cu oșteniia la Mosc. Au stătut pace iară între leși și între turci cu înnoitura legăturilor de la soltan Osmanii, adăogînd și aceasta legătură între sine pentru tătari, să nu lăcuiască în Bugeag. Om Abaza-pașea vestit cu războaiele asupra Persului și oștean dirept.</p>
               <p rend="justify">
                  <hi rend="italic">Zac. 13.</hi> La anul după aceasta au purces soltan Murat cu mare gătire asupra Persului și într-acelaș an au luat de la perși cetatea anume Răvanul, care apoi, cît s-au întors soltan Murat înapoi la Țarigrad, iară au luat-oă cazilbașii pre sama sa. Iară Vasilie-vodă domniia cu mare liniște și pace, fără grije țara, din toate părțile sta toți de neguți-torii și de agonesită. însă lăcomiia nice pre atunce nu lipsiia, cu dări grele, ce avîndu lăcuitorii țărîi vrémi de agonesită, biruia toate acéle greutăți a domniei.</p>
               <p rend="justify">
                  <hi rend="italic">Zac. 14.</hi> În Țara Ungurească era mari amestecături între Racoți și între Betlean Isteoan, feciorul lui Betlean Gabor, pentru domniia Ardealului. Ce, au căutat a da locul domniei acéiia Betlean Isteoan lui Racoți, neputînd avea agiutori de la împărățiia Turcului, pentru gătirea lui soltan Murat iară asupra Persului.</p>
               <p rend="justify">
                  <hi rend="italic">Zac. 15.</hi> În anul 7145 &lt;1637&gt;, să rădicasă cazacii cu Pavliuc hatmanul asupra léșilor, pentru opreală sa pre Marea Neagră, pre carii Potoțchii hatmanul leșăsc polnii l-au lovit și, închidzîndu-le tabăra, au dat cazacii viu pre hatmanul său, pre Pavliuc. Și în cesta an au făcut léșii și o cetate anume Godacul pre Nipru, la pragul cel dentîi a Niprului, oprind pre cazaci să nu îmbie pre Marea Neagră, stricînd pacea cu turcii, care opreală lor au răsuflat spre mare pustiitate Crăiei Leșești, cu Hmil hatmanul căzăcesc.</p>
               <p rend="justify">
                  <hi rend="italic">Zac. 16.</hi> Tot într-acéiași an, Cantemir-pașea cu ordele sale, peste voia hanului, au ieșit den Crîm și s-au aședzat iară în Bugeag, care lucru nesuferind hanul și mărgînd dodeială și de la leși, carii legasă cu a doa legătură pren Conețpolschii cu Murtaza-pașea veziriul, sa nu hie slobodzi tătarîi a lăcui în Bugeag, făcînd dodeială Crăiei lor, au ieșit porunca la hanul și lui Vasilie-vodă, domnului țărîi noastre și lui Matei-vodă, domnului muntenesc, să margă cu hanul asupra lui Cantemir. Deci au venit hanul cu oști și au purces și domnii cu îmbe țărîle asupra lui Cantemir, care temîndu-să de hanul, au fugit în Țarigrad, iară ordele lui le-au luat hanul cu sine la Crîm. Si de pîră hanului la împărățiie, au perit și Cantemir zugrumat în Țarigrad.</p>
               <p rend="justify">
                  <hi rend="italic">Zac. 17.</hi> După ce au pornit pre tătari, hanul, den Bugeag, au lăsat pre doi soltani, frații săi, să vie cu dînșii, iară el singur au purces spre Crîm înainte. Deci cînd au fost la trecătoarea Niprului, s-au burzuluit nohaii și au lovit fără nădejde pre soltani și i-au omorît pre amîndoi. Și după această faptă, au purces cu coșurile sale spre Tara Leșască, poftind de la leși loc, să să aședze supt ascultarea lor. îmbla pe la tîrguri, pen sate, tot cîte cu o cruce de lemn făcută la piept, semn de închinăciune. Ce, léșii loc așea deșert, fără oameni, mai înluntru țărîi sale neavînd, le-au dat cîmpii pe Nipru, între Crilov și între Godac, și era aproape do 20.000 de nohai orda acéia.</p>
               <p rend="justify">
                  <hi rend="italic">Zac. 18.</hi> Care lucru vădzind împărățiia Turcului, iară, cu a doa orînduiala au pornit cîțva pași în prejma lor, la anul după scosul lui Cantemir din Bugeag. Și iară au venit porunca și la Vasilie-vodă și la Matei-vodă, să margă să să împreune cu pașii asupra tătarîlor. Deci, de iznoavă au purces Vasilie-vodă cu oști, al doilea rînd, la Cetatea Albă, la adunarea pașilor. Iară Matei-vodă au venit pănă la marginea țărîi sale și de acolea au pornit un serdar cu oști de la sine, iară el singur s-au făcut bolnav și s-au întors înapoi. Iară și Vasilie-vodă și pașii fără zăbavă s-au întors de la Cetatea Albă înapoi, că pre tătari îi trăsesă amu hanul cu blîndeță și cu făgăduință de iertare pentru moartea soltanilor și-i trecusă Niprul, pre unii în Crîm, iară pre alții i-au aședzat pre cîmpii Donului. Iară moartea soltanilor mai pre urmă tot n-au lăsat hanul nerăscumpărată.</p>
               <p rend="justify">
                  <hi rend="italic">Zac. 19.</hi> Ce, cîți era din singele lui Cantemir mai capete, într-una de dzile, cu meșterșug i-au împărțit, pre unii la o samă de agii curții sale, la ospăț, văz, doamne, pe alții la alți agi și la masa sa oprind pre unii. Și la acéia ospăț i-au omorît pre toți, cîți era Canteniirești mai aproape. Și de atunce s-au stins acéia răgulă la dînșii, care era mai frunte decît toate ordele, precum pre aceste vrémi sint Șirăneștii. Unul den Canteniirești atuncea, anume Azamet-mîrza, pre carile l-am apucat și ieu, dvorean la craiul leșăsc Vladislav, neprilejindu-se la acéia ospăț ce le făcusă hanul, au scăpat den Crîm în Țara Leșască și slujiia la craiul leșesc între dvoreani și avea de la craiul leafă.</p>
               <p rend="justify">
                  <hi rend="italic">Zac. 20.</hi> într-acesta an, au luat cazacii Donului Azacul, cetate turcească pre apa Donului, care apoi au dat-o de bunăvoie Moscul turcilor înapoi. Isar au îmblat la acesta mijlocii pentru acéia cetate la Mosc, om aicea în țară pe acéle vrémi yestit cu neguțitoriia în Țara Moschicească.</p>
               <p rend="justify">
                  <hi rend="italic">Zac. 21.</hi> Iară întorsul lui Matei-vodă de la margine, mergînd al doilea rînd la Cetatea Albă, n-au fost fără pricină, ce avîndu mare neprieten-șug Matei-vodă cu Vasilie-vodă, dendată ce au stătut Vasilie-vodă la domniie, făcuse multe amestecături la pașea pe acéia vréme de Silistria. Deci, s-au temut a merge Matei-vodă, de acéle amestecături, ce-i amestecasă Vasilie-vodă la pașa și la Poartă, ce, precum s-au pomenit mai sus, au trimis oaste, iar el singur s-au întors la scaunul său.</p>
               <p rend="justify">
                  <hi rend="italic">Zac. 22.</hi> Era la împărățiia lui soltan Murat pre acéle vrémi toate trébile și lucrurile împărăției pre doi oameni, carii era musaipi la sultan Murat, unul silihtar, ce era înluntru, care slujbă este de împărățiie foarte aproape, adecă spătar, ce poartă spata or buzduganul după împăratul, al doilea, cîzlar-aga, care este pre toată casa împărătească și pre fete mai mare. Acești doi purta toată împărățiia, veziriia înaintea lor era foarte slabă. Cînd să aduna veziriul cu unul de acéia, spun că le săruta poala hainelor.</p>
               <p rend="justify">
                  <hi rend="italic">Zac. 23.</hi> Deci, pre unul de acéle capete la împărățiie, pe silihtar-pașea, îl cuprinsesă Matei-vodă cu dările, iară pre cîzlar-aga Vasilie-vodă și ieșiia isprăvi si lui Vasilie-vodă de la împărățiie și lui Matei-vodă, pren chipuri mai sus pomenite. Covîr-șiia cu atîta Matei-vodă pre Vasilie-vodă, că avea Matei-vodă și cu megieșii mare priietinșug, ales cu ungurii. Iar Vasilie-vodă nici cu un megiieș, precum am apucat și noi acéia domnie, viața bună n-au avut, den nebăgare samă pre nime den megiieși.</p>
               <p rend="justify">
                  <hi rend="italic">Zac. 24.</hi> O, nesățioasă hirea domnilor spre lățire și avuție oarbă! Pre cît să mai adaoge, pre atîta rîhnéște. Poftile a domnilor și a împăraților n-au hotar! Avîndu mult, cum n-ari avea nemică le pare. Pre cît îi dă Dumnedzău, nu să satură. Avîndu domnie, cinste și mai mari, și mai late țări poftesc. Avîndu țară, și țara altuia a cuprinde cască și așea lăcomind la altuia, sosesc de pierdu și al său. Multe împărății în lume, vrînd să ia alte țări, s-au stîns pre sine. Așea s-au stîns împărățiia lui Darie-împărat de Alexandru Machidon, vrînd să supuie Țărîle Grecești și toată Machido-niia, Darie au stîns împărățiia sa, de au cădzut pre mînule lui Alexandru Machidon. Așea împărățiia Cartaghinii vrînd să supuie Rîmul, au cădzut la robiia rîmlénilor. Așea Pir-împărat vrînd să ia Italiia, au pierdut țărîle sale. Așea și Mihai-vodă, vrînd să hie crai la unguri, au pierdut și domniia Țărîi Muntenești.</p>
               <p rend="justify">
                  <hi rend="italic">Zac. 25.</hi> Așea și Vasilie-vodă, avîndu fericite vrémi de domniie în pace den toate părțile, că și țara nu era nici cu o datorie îngreuiată, fără nice o dodeială despre turci, carii avea începută sfadă cu perșii și într-acéle părți sta cu valuri, au înce-put svadă cu Matei-vodă, domnul muntenésc pentru domniia acei țări, ori că nu-l încăpea Muldova, ca pre un om cu hire înaltă și împărătească, mai mult decît domnească, ori că siliia să vadză pre fecioru-său, Ion-vodă, la domnie, care hire au părinții spre feciorii săi, să-i vadză în viața lor ieșiți la cinste. Domnii la domnii pre feciorii săi poftesc să-i vadză ieșiți, boierii la boierii, slujitoriul să bucură să-și vadză de slujitorie pre feciorul său harnic, pementeanul de hrana pămîntului pre feciorul său destoinicii poftește să-l vadză. Ori că l-au îndemnat pre Vasilie-vodă mare netocmala și nepriietenșug ce avea mai de demult, încă den boieriia sa, scoasesă domniia Țărîi Muntenești de la împărățiie, pre mijlocul lui cîzlar-aga și pașii de Silistria, feciorului său, lui Ion-vodă.</p>
               <p rend="justify">
                  <hi rend="italic">Zac. 26.</hi> Prostatec îl ținea Vasilie-vodă pre Matei-vodă. Deci, avîndu și pre veziriul în partea sa, au făcut oști de țară1 și au purces în Țara Muntenească asupra lui Matei-vodă, lăsind în scaun pre fecioru-său, pre Ion-vodă. Iară singur au intrat cu oști în Țara Muntenească, cu știrea veziriului și a pașii de Silistria. Oști avea cîteva, iară tot de țară și lefecii și céialaltă oaste, fără puținei sîrbi, ce avea în leafă, călări.</p>
               <p>
                  <hi rend="italic">Zac. 27.</hi> Iară și Matei-vodă, domnul Țărîi Muntenești, nu dormiia, ce apărînd al său, avea oști și streine, și de țara sa, ales pedestrime, hie cînd avea pănă la o mie în leafă, fără dărăbanții de țară și călări de ai noștri moldoveni, acolo merși în leafă, cărora numele era livinții, și leși călări ținea pururea cîte 200 și deosebi unguri călări. Și dideasă știre și la arcalele sale, ce avea la împărățiie, de silă ce-i făcea Vasilie-vodă. Deci, cu mijlocele lui silihtar-pașe, bine n-au intrat Vasilie-vodă în Țara Muntenească, la o vale care să chiamă Rîbna, l-au tîmpinat un ceauș de la împărăție cu poruncă numai să să întoarcă Vasilie-vodă îndărăpt. Și în urma ceaușului au sosit și o samă de oști a lui Matei-vodă.</p>
               <p>
                  <hi rend="italic">Zac. 28</hi>. Numai ce au căutat lui Vasilie-vodă a să întoarce înapoi, vădzînd cartea împărătească și cine era soltan Murat-împaratul, nu era de-a șuguire cu dînsul. Deci purcegînd îndărăpt Vasilie-vodă, să simețisă muntenii și în chipul goanei, să gonească pre oștile lui Vasilie-vodă, lovisă la coada oștii. Ce, s-au întors apoi oștile de țară și singur Vasilie-vodă și au înfrînt pe munteni si au prins cîțva vii și au și perit den munteni cîțva. Vasilie-vodă apoi, după acéia au ieșit îndată den Țara Muntenească, plinind porunca împărăției și ședzind cîteva dzile la Ploscuțéni, la Putna, de acolo au pornit pre ceaușul cel împărătesc, iară singur s-au întors și au venit în scaun.</p>
               <p rend="justify">
                  <hi rend="italic">Zac. 29.</hi> Era pre acéle vremi veziriul Tabani Buiuc, carile ținea cu Vasilie-vodă și pașea de Silistria, iară așe și numai să scoată pre Matei-vodă să pusesă cu toată voia. Și fără știrea împărătească ieșiia de la veziriul isprăvi de domnia Țărîi Muntenești lui Ion-vodă, feciorului lui Vasilie-vodă. Cum și atuncea, dacă au vădzut veziriul împiedecate isprăvile dentîi de silihtariul, au făcut altele, la singur pașa de Silistria, să ducă el singur pre feciorul lui Vasilie-vodă în scaunul Țărîi Muntenești, care lucruri apoi au mîncat capul veziriului, oblicind împărățiia pen silihtariul războaiele și vărsările de singe între domni, de unde să pogoară. Nice te mira, cum de au putut domnii a îmbla în zarve, fără știrea împărăției și ales la un împărat leu ca acéia.  Deci, să știi că țărîle pre atunce acéstea nu era așea supuse, ce într-altă voie veghiată și să temea turcii să nu se dea Țara Moldovei în partea léșilor, carii era pre acéle vrémi foarte tare, cît să siia împărățiia de sfada léșilor și ales avînd amu începute războaie cu perșii, precum ți s-au pomenit. Ce era bucuroși că să sfădesc aceste țări între sine și poți pricepe și pre domniile acéstea așe de îndelungate, 19 ani Vasilie-vodă domn, iară Matei-vodă pănă la moarte, aproape de 30 de ai la domniie. Alte vacuri să socotești țărîlor acestora pre atunci.</p>
               <p rend="justify">
                  <hi rend="italic">Zac. 30.</hi> Cu al doilea isprăvi de domniia Țărîi Muntenești au socotit Vasilie-vodă cu altă cale. Avîndu acéia și de la veziriul știre, au pornit pre Ion-vodă la pașea de Silistria cu cîțva boieri, să-l ducă pașea în scaun. Și trimisesă înainte la pașea pre Enachie Catargiul vel-postelnic, să mai întărească -lucrurile, păn a veni Ion-vodă. Ce, ședzînd acolea la pașea Catargiul, așteptînd sosirea lui Ion-vodă, au simțit lucrurile într-alt chip, că-i agiunsésă pre pașea iară alte porunci împărătești pren silihtariul și-i unsesă osiia și pașii Matei-vodă. Deci, vădzind Catargiul lucrurile într-alt chip și amirosind că, cît ari sosi Ion-vodă la pașea, va să-l oprească și să-l trimită la împărățiie, au dat Catargiul știre la boieri, ce era pe lîngă Ion-vodă, amu aproape de Dristor, la un satu și îndată s-au întors Ion-vodă can cu fuga de grijea pașii și au ieșit și a doa ispită pentru domniia Țărîi Muntenești.</p>
               <p rend="justify">
                  <hi rend="italic">Zac. 31.</hi> Iară nici cu atîta nu s-au lăsat Vasilie-vodă, ce îndemnat și de veziriul și ca o nemică socotind a călca pre Matei-vodă, iară au strîns oști și cu mai bună gătire, cu pedestrime, cu pușci și iară au purces în Țara Muntenească asupra lui Matei-vodă și cu acéia nebăgare în samă de Matei-vodă, cît aicea în locul său pusesă domn pre fecioru-său, Ion-vodă, în scaunul țărîi, cu boieri, cu ispravnici, cu domniie deplină, țiind ca-n palmă domniia Țărîi Muntenești. Iară lunecoasă sunt lucrurile războaielor și în puterea lui Dumnedzău mai multă stau. Nice un nepriietin, cît de slab hie, cum să nu-l țiie nimea, nice-l țin oștenii cei direpți. Și bine au dzis unul: „Bella momentis constant”, adecă „Războaiele în clipala ochiului stau”. Că atîta era numai să ie acéia război Vasilie-vodă si să să aședze în domniia Țărîi Muntenești. Iară roata lumii nu așea cum gîndește omul, ce în cursul său să întoarce.</p>
               <p rend="justify">
                  <hi rend="italic">Zac. 32.</hi> De care silă n-au putut nice silihtariul a-i trimite alte isprăvi lui Matei-vodă, să nu să de tot descopere cu îmbletele împrotiva veziriului, să-i răsaie ceva împărăției cu scîrbă în partea sa, că, ales la turci, foarte cu siială sint toate și cu mare meșterșug și taină strică unul altuia, cînd va unul pre altul să-l surupe. Că să pîrască a vedere, șie strică, cine începe pîra. De multe ori cu laudă pre nepriietinul său mai curund coboară și ales supt împărățiia lui soltan Murat cu mare siială era toți. Iară totdeauna trimite silihtariul pre taină la Matei-vodă, îmbărbătîndu-l să stea împrotiva lui Vasilie-vodă, să-l bată, iară despre scîrba împărătească să nu poarte grije, că ieste grija lui. Deci, și Matei-vodă ș-au strîns oastea toată și vădzind că Vasilie-vodă trage cu ostile sale spre București, nu spre Tîrgoviște, au coborît și el spre București cu oști.</p>
               <p rend="justify">
                  <hi rend="italic">Zac. 33.</hi> Vasilie-vodă, daca au sosit la Praova, la sat anume Ojogenii, știind din limbi de gătirea lui Matei-vodă împrotiva sa și cu oști cîteva și streine și de țară, au făcută sfat acolea la Ojogeni, socotind și trecătorile apelor și locuri închise de păduri de pen toate părțile și de bîhnișuri, înțelegînd pre Matei-vodă că anume locuri ca acelea poftește să dea război, fiind oștile mai tare hiecare la locul său și la strîmtori, împrotiva oștilor celor streine hie cînd cei de loc sint mai tari, au ales cu sfatul să nu treacă Praova, ce să stea acolea la cîmp, să tragă pre Matei-vodă, să iasă cu oștile sale la cîmp. Și aleglndu-se sfatul, au purces toate ostile lui Vasilie-vodă în jacuri în podgorii, pe supt munți, încotro să bejenise toată Țara Muntenească, de pen toate acéle olate, pănă în Praova.</p>
               <p rend="justify">
                  <hi rend="italic">Zac. 34.</hi> Și așea cu acela sfat — ce svétnici or hi fost așea de buni de războaie pre atunci — rășchirată oastea pe la jacuri, în loc au priceput Matei-vodă lucrul și îndată au purces spre Praova. Și dirept în prejma Ojogénilor, unde era Vasilie-vodă cu corturi, au stătut la trecătoare, dînd știre den cîteva pușci ce avea cu sine și îndată au început a trece oastea în vad. Tot călărețul au trecut cîte un pedestraș după sine și au stătut în tocmală cu oștile, dencoace de Praova, tocmind oastea pedeastră cu focul și cu pușcile între oastea călăreță și au purces cu toată oastea stolită asupra taberii lui Vasilie-vodă.</p>
               <p rend="justify">
                  <hi rend="italic">Zac. 35.</hi> Nu avea de ce să apuca Vasilie-vodă cu oastea rășchirată în toate părțile si așea venire asupra degrabă a lui Matei-vodă și întemeiată. Că oștenii lui Vasilie-vodă, unii veniia cu plean îngreuiați, neștiind lucrul ce este, alții spăimați de sosirea oștilor așea degrabă, mai mult de gătire la fuga îndată au stătut, nu de război. Și așea șpîrcuită oastea și fără nice o tocmală, au plecat și Vasilie-vodă fuga și toată oastea, cîtă nu era dusă în pradă lăsînd și corturile, și pușcile, și pedestrimea toată pre mîna lui Matei-vodă. Și de grijea gonașilor, Vasilie-vodă au lăsat drumul pe care Venisă, ce de-a direptul au năzuit la Brăila.</p>
               <p rend="justify">
                  <hi rend="italic">Zac. 36</hi>. La Brăila zăbăvind Vasilie-vodă cîteva dzile și Matei-vodă dedésă știre de olac la pașea îndată de izbîndă sa asupra lui Vasilie-vodă. Așea de sîrg lucrul, ori cu știrea pașii, ori dentru sine agii de Brăila și de Mecin sfătuiia să prindze pre Vasilie-vodă, să-l trimită la pașea. Și să nu hie dat știre Stamatie, ce au cădzut apoi stolnic la Vasilie-vodă și la alte domnii pre urmă și postelnic mare, ar hi încăput Vasilie-vodă la prinsoare. Ce ședzînd sară la masă, i-au dat știre și de la bucate s-au sculat, pentr-o grădină, peste un gard, suind de pe spinarea unuia din slujitori și acolo i-au scos calul și au ieșit cu fuga din Brăila, la Galați, lăsind toate în Brăila, cîte nu rămăsesă la Ojogeni.</p>
               <p rend="justify">
                  <hi rend="italic">Zac. 37.</hi> Ințelegînd Ion-vodă, feciorul lui Vasilie-vodă, poticala tătîne-său în Țara Muntenească, au strîns boierii ce era puși la boierii pe lîngă sine și le-au dzis, cum el, nefiind de domnie, pentru slabă sănătate ce avea (că era Ion-vodă om slab și deznodată și de mîni și de picioare, cum n-ar hi fost feciorul lui Vasilie-vodă, care era ca un leu și la hire, și la trup), iară tătîne-său lasă scaunul domniei. Și au venit Vasilie-vodă iară în scaun.</p>
               <p rend="justify">
                  <hi rend="italic">Zac. 38.</hi> Iară Matei-vodă jeluindu-se și la împărățiie de pradă ce făcuse oștile lui Vasilie-vodă și la megieși, să-și întoarcă călcătura ce făcuse Vasilie-vodă Țărîi Muntenești, legasă cu Racoții cneadzul Ardealului, tatăl lui Gheorghie Racoți, lucrul, fiind și Racoții rănit cu nebăgarea în samă megieșii lui de Vasilie-vodă, au pornit nește oști asupra lui Vasilie-vodă, cu lon-vodă Moghila, feciorul lui Simion-vodă, carele era la Ardeal aședzat, după războiul de la Ștefănești, care era între feciorii lui Simion-vodă și între feciorii lui Ieremie-vodă pentru domniia țărîi. Și amu pănă în Trotuș coborîți ungurii și oștile muntenești păn la Milcov sosiți, au schimbat Racoți sfatul cu Matei-vodă. Ori temîndu-să de împărățiie, înțelegînd patima veziriului, ori alta socoteală le-au venit, au întors și pre Ion-vodă cu oștile îndărăpt și s-au întors și muntenii. Ieșisă casa lui Vasilie-vodă spre Huși de spaima acéia. Și pre vremea cobo-rîtului acestor oști asupra lui Vasilie-vodă, au pe-rit și Gorgan, și Sămăchișă căpitanul și Cîrste visternicul, den prepus de la domnie pentru vicleșug.</p>
               <p rend="justify">
                  <hi rend="italic">Zac. 39.</hi> Deci după aceste zarve, numai ce i-au căutat a sta lui Vasilie-vodă la pace, vădzînd și primejdia veziriului, curund după acéia, să nu să mai ațițe lucrurile asupra sa. Cum n-ar hi fost fără primejdiie Vasilie-vodă atunceși, de n-ar hi stătut împărățiia după lucrurile împrotiva perșilor, care curund după acéia au purces cu toată puterea asupra Vavilonului. Ori de la cei doi megiieși n-ar hi fost fără răscoală, de nu s-ar hi spăimat Racoți și Matei-vodă cu moartea veziriului. Și sta în cumpănă soltan Murat, asupra Azacului va merge, că încă nu-l didésă moscalii, au asupra Vavilonului. Ce, viind cu acéia veste Isar. că or da Azacul moscalii, au purces asupra Vavilonului. Iară pănă a să înțelege purcesul, aceste țări era supt grije că va veni împărățiia spre aceste părți cu oști. Fost-au aceste zarve între Vasilie-vodă și între Matei-vodă în anul 7144 și în anul 7145 &lt;1636—1637 &gt;.</p>
               <p rend="justify">
                  <hi rend="italic">Zac, 40.</hi> Iară primejdia veziriului Tabani Buiuc, anume cum au venit, de au perit de soltan Murat, așea au fost: după răszipa de la Ojogeni oștilor lui Vasilie-vodă, face Matei-vodă ardzehal, adecă răvaș de jalobă, la singur împăratul și aflînd om de acéia treabă, să dea acéia jalobă la singur împăratul, au purces omul acéia cu cărțile și, știind rîndul, au păzit cînd au ieșit împăratul la primblare cu vînătoare la cîmp. S-au făcut omul a merge de olac pe denaintea împăratului, anume să-l vadze. Și așea vădzîndu-l împăratul mărgînd tare, au trimis de l-au oprit și au pus de l-au întrebat de unde vine. El au răspuns că vine den Țara Muntenească cu cărți la împărățiie, să știe împărățiia de mare vărsare de singe si pradă ce s-au făcut în Țara Muntenească de Vasilie;vodă, care au venit cu oști asupra lui Matei-vodă. înloc au trimis împăratul de i-au luat cărțile și au cetit ardzahalul cel cu jalobă asupra lui Vasilie-vodă, pomenind că să laudă Vasilie-vodă că are isprăvi de la veziriul, să hie domn și în Țara Muntenească, și în Țara Moldovei. Atunci au avut vréme silihtariul asupra veziriului, căind țărîle, cum să strică ele în desine și să pradă. De care jalobă foc s-au făcut împăratul, soltan Murat pre viziriul, înțelegînd că de la veziriul să coboară acéle amestecături. Ce, dentăi au trimis pre omul cu toate acéle scrisori, să vadză și veziriul. Ce, au dzis silihtariul cătră împăratul ca omul îndată va peri de veziriul. Deci, i-au dat hasăchii și i-au învățat singur împăratul: „Pre acest om iară să-l aduceți la mine”. Și așea au fost: l-au dus hasăchi la veziriul și dacă au înțeles veziriul, au vădzut că este rău de dînsul. Au vrut să oprească pre om, ce hasăchii i-au spus porunca care au de la singur împăratul, să-l ducă pre omul iară la împăratul.</p>
               <p rend="justify">
                  <hi rend="italic">Zac. 41. </hi>Scosesă veziriul daruri hasechiilor, să lasă pre omul la dînsul, ce nu s-au cutedzat hasechii de silihtariul a face peste poruncă. Iară să nu hie fost omul de fațe, putea să tocmască veziriul lucrurile sale, dzicînd că au fost un marghiol de cei de Țarigrad și au spus menciuni, că de aieste să fac multe la turci sau s-ar hi uitat la împărăție, care de lucrurile a toata lumea gînclind, céle mai mănunte le trece cu gîndul. Ce, păziia acest lucru silihtariul, să nu scape vréme ca acéia asupra veziriului. Și înnoind scîrbă împărăției silihtariul, au chemat pre veziriul împăratul și după mustrare că strica țărîle fără știrea lui, l-au omorît. Și așea au ieșit veziriului aceluia zarvele între domni. Aceste am înțăles de la boieri bătrîni de sfat pre acéle vrémi.</p>
               <p rend="justify">
                  <hi rend="italic">Zac. 42.</hi> Curund după aceste svade cu Matei-vodă, să potoale Vasilie-vodă sunate zarvele, pre fecioru-său, pre Ion-vodă, l-au tremis la Țarigrad, undeși s-au săvîrșit și viața nu pestiți ani. Și s-au săvîrșit într-acești ai dzilele și doamna dentîi a lui Vasilie-vodă, fata lui Bucioc. Și după moartea doamnei, au trimis Vasilie-vodă pre Catargiul în Țara Cerchijască și de acolea i-au adus doamnă, fata unui mîrzac de ai lor, cu care au trăit apoi pănă la săvîrșitul său.</p>
               <p rend="justify">
                  <hi rend="italic">Zac. 43.</hi> în anul 7143 &lt; 1635 &gt;, au luat sultan Murat Vavilonul cu mare vărsare de singe de la perși, după patru luni den ce dzi începuse a bate orașul. Spune istoriia să hie fost 30.000 de oșteni în Vavilon. Ce, acéie gătire făcusă și sultan Murat asupra perșilor, cît singur Vavilonul. Iară tot Mi-siriul1 și pașii ce sint peste arapi i-au pornit despre Marea Roșie, de au lovit și dintr-acolea Țara Persului și le-au luat turcii și dentr-altă parte o scală foarte mare. Și așea îndoit Persul, n-au putut da nici un agiutor Vavilonului.</p>
               <p rend="justify">
                  <hi rend="italic">Zac. 44.</hi> Sultan Murat într-acolea zăbăvindu-se cu oștile, iară aicea, în ceste părți, sta fericite vacuri și liniște și pace întemeiată den toate părțile, fiind în pace amu Vasilie-vodă și cu megiiașii. Și în-tr-acești ani au zidit Vasilie-vodă și lăudate mănăstiri, și aice în orașul léșilor, întîi supt numele a trei sfinți învățători a besericii, ce să dzice Trieh Svetitelei, mai pe urmă mănăstirea, a doa mănăstire, a Golăi, cu făptură, cum să vede, peste toate mănăstirile aici în tară mai iscusită. Golăé îi dzic pre numele unui boier iu, anume Golăi, carele într-acela loc au avut făcută o besericuce de piatră. Și în cești ai au adus Vasilie-vodă și moaștiile a sfintei prepodobnei Paras-chevei, în anul 7148 &lt;1640&gt;, căriia svinte viața și de pe ce locuri au fost, să citește viața ei petrecută cu mare dumnedzăire în Minei, în luna lui octovrie, în 14 dzile.</p>
               <p rend="justify">
                  <hi rend="italic">Zac. 45.</hi> Aceștii domnii au făcut ca de iznoavă și curțile céle domnești în Iași, casele céle cu cinii, grădini, grajdiuri de piatră, tot de dînsul sint făcute. Și multe locuri au așădzat, care au stătut multe vrémi stătătoare. Că de a fost cîndva vrémi fericite acestor părți de lume, atuncea au fost. Plină Țara Leșască, oi dzice, de aur, la care pre acéle vrémi curea Moldova cu boi de negoț, cu cai, cu miiere și aducea dintr-acéia țară aur și argint. Oi putea dzice că sărac nu să afla pre acéle vrémi, doară care nu-și vrea să aibă. Țara Leșască la acéia scară de fericire să suisă, precum și singuri léșii dzic și scrisorile lor, care nici o crăie pre acéle vremi nu era deopotrivă; în bine și în dezmierdaciune pre atuncea léșii, și așea și țara noastră.</p>
               <p rend="justify">
                  <hi rend="italic">Zac. 46.</hi> Iară di pe acéle vrémi să cunoaște paharul lui Dumnedzău aproape de schimbare și curund spre alte mai cumplite vrémi. Că era la mare zbur-dăciune țărîle aceste. Si care țări să suie pre la mare bivșuguri, zburdeadză hirea omenească peste măsură, și zburdăciunea naște păcatul și pre păcatul urmadză mînia lui Dumnedzău. Așea Tara Léșască era la mare zburdăciune, așea și aicea țara și singur dom-nul Vasilie-vodă, cu silă a cîteva case de boieri, luîndu-le fetele peste voia părinților la țietorie. Iară oamenii de casa lui, nepoții lui Vasilie-vodă, ca mai mare sile făcea, luînd băieții oamenilor în silă la curvie, care toate fapte mai pe urmă s-au arătat cu mare osindă asupra casei lui Vasilie-vodă.</p>
               <p rend="justify">
                  <hi rend="italic">Zac. 47.</hi> În cești ani, după ce au așădzat sultan Murat Vavilonul spre împărățiia Turcească, s-au întorsu în Țarigrad și să gata tare asupra léșilor, să răscumpere rușinea lui soltan Osmană, deșchi-dzîndu-și calea pen Ardeal, să lovască peste munți de-adiréptul spre Liov. Ce, i-au tăiat atuncea curund puternica mîna lui Dumnedzău dzilele. Și după moartea lui sultan Murat, au stătut în locul lui sultan Ibraim, frate-său, om dat cu toată hirea spre zburdăciuni. Și cu împărățiia lui, iară au hălăduit țărîle acéstea de răscoale.</p>
               <p rend="justify">
                  <hi rend="italic">Zac. 48.</hi> Începuse în cești ani Racoți cel bătrîn svadă cu némții, căruia era orînduită oaste și de aice, de la noi den țară și den Țara Muntenească. Ce, n-au ținut mult aceia sfada, curund au venit la tocmală cu împăratul nemțăsc. Iară prădasă cîțva loc cu ai noștri în Ungurimea de Sus. Apostol de Orhei au fost serdar într-acéia oaste cu Racoții.</p>
               <p rend="justify">
                  <hi rend="italic">Zac. 49.</hi> În anul 7153&lt;1645&gt; au făcut și nunta fiicăi sale Vasilie-vodă, cei mai mari, doamnei Măriei, după cneadzul Ragivil, om de casă mare, den cnédzii Litfei. Numai, cu ce inimă și sfat au făcut acéia casă după om de lége calvinească, care este scornită de un mitropolit de Fiandra1, de supt ascultarea papei de Rîm, peste legăturile săboarelor cu multe dumnedzăirești minuni legate. Iară calvinul numai pre singure pohtele sale trupești, osebite de sfînta săbornică besérecă au scornit acéia lége, la care, ca la o lége slobodă, în puțină vréme au curs toată Fiandra și Englitera. De mirat au rămas vacurilor această casă, cum au putut suferi inima lui Vasilie-vodă să să facă. Și multă vréme s-au frămîn-tat acest lucru în sfat și cîțva boieri pre atunci apăra acest lucru, să nu hie, ales Toma vornicul și lordachie visternicul, care capete de-abea de au avut cindva această țară, sau de va mai avea. Ei dzice lui Vasilie-vodă și pentru legea rătăcită și un lucru nu fără grije despre împărățiia Turcului. Iară Tode-rașco logofătul și Ureche vornicul sta asupra aceștii minte să să facă.</p>
               <p rend="justify">
                  <hi rend="italic">Zac. 50.</hi> Avea Vasilie-vodă pozvolenie de la turci, ce era acéia voie din bani, nu din inima turcilor. Și așea s-au făcut nunta aicea în Iași, la care cîțva domni den Țara Leșască, singuri cu chipurile sale au fost, cu curțile lor și Pătrașco Moghila, feciorul lui Simion-vodă, mitropolitul de Chiev. Iară soli trimiși era de la Racoți cneadzul Ardealului, Chimini lanăș, cu daruri și de la Matei-vodă domnul muntenéscu, singur Ștefan mitropolitul Țărîi Muntenești și Radul logofătul și Diicul spătariul că să împăcase amu domnii între sine.</p>
               <p rend="justify">
                  <hi rend="italic">Zac. 51.</hi> N-au lipsită nemică den toate podoabe, cîte trebuia la veselie ca acéia, cu atîțè domni și oameni mari den țări streine. Meșteri de bucate, aduși dintr-alte țări, dzicături, giocuri și de țară, și streine. Curtea podobită toată și strînși boierii și căpeteniile țărîi, feciori de boieri, oameni tineri la alaiuri, pe cai turcești cu podoabe și cu pețiene la șlice. Și așea cu petrecanii trăgînîndu-se veseliia cîteva săptămîni, au purces cneadzul Ragivil cu doamna sa în Țara Leșască, cu dzestre foarte bogate.</p>
               <p rend="justify">
                  <hi rend="italic">Zac. 52.</hi> La anul, simțindu-se Crăiia Leșască în virtute, îndemnat de papa de Rimă și de venețiiani, carii avea dodiială de la turci la ostrovul Critului, au făcut sfat cu senatorii craiul Vladislav, numai să înceapă sfadă cu turcii, adecă cu împărățiia lor, de care gătirea lui și la ce au ieșit apoi acéia sfat, ceti-vei povestea mai gios la rîndul său. Iară soli trimițind la toți craii creștinești craiul leșesc, aice la Vasilie vodă, pre cneadzul Ragivil au lăsat soliia cu această treabă, fiind viitor Ragivil, la anul după nuntă, la socru-său, aicea în țară. Care soliia au credzut Vasilie-vodă îndată și au priimit să fie una cu léșii, cît și birul amu oprise a anului celuia și pornisă pre aga birului fără bir, răspundzindu-i că nu s-au putut strînge birul pentru sărăcia oamenilor. Ce, dacă au stătut la voroava cu boierii pentru opritul birului și într-un rîncl și într-altul, spun să hie dzis Petri-ceico vornicul de Țara de Sus pre carele îl ținea ei mai prostatec dentr-alții în sfat: „Eu ași dzice să nu oprim noi birul, păn nu om vedea că trec léșii Dunărea”. Și acéia cuvînt au intrat îndată în gîndul lui Vasilie-vodă și au răpedzit după aga și l-au oprit la Galați, pănă au gătit birul și l-au încărcat și l-au pornit. Așea feresc pre domni și țărîle voroava cu svatul de primejdii. Că pentru acéia au dat Dumnedzău sa aibă împărații, craii, domnii, cîrmui-torii țărilor, să aibă svétnici pre lîngă sine, cu carii vorovind o treabă, să frămînte cu voroava lucrul unul una, altul alta răspundzind, să lămurește lucrul care este mai spre îndemînă. Iară ce fac domnii singuri den gîndurile sale sau den șoapte, rar lucru iesă la folos, că încă în lume om n-au născut pănă acmu ca acéia, să nu-i trebuiască voroava cu svat, că deși gîceste cîrmuitorul cîte o treabă, încă tot să nu să încreadză c-au gîcit, pănă nu să întărește părerea lui cu voroava si altor păreri. Deci, ce ai gîndit că este bine, dacă să mai tocmesc cu gîndul tău, ce ai gîndit că este cu cale, încă a doi sau a trei socoteala, fără greș pre acéia lucru să stai, că nu te va înșela. Iară ce-ți pare numai a singur că este bine și alții toți dzic că este într-alt chip, să nu crédzi acéia socoteală, că te amăgește. Multe lucruri ne păru că sint gîcite, iară apoi, dacă mai lași vremea socotelii, afli departe, mai pre urmă, într-alt chip. La mulți domni mare smentele am vădzut den șoapte sau nesfătuit, amu în vacul nostru. Fără sfat au făcut Vasilie-vodă lovitul tătarîlor la Brătuleni pe Prut și apoi prada a toată țara, nespuse de agiuns cu cîtă robie și plean, dentr-acéia faptă au venit asupra țărîi. Și așea și Duca-vodă sfătuind numai cu unul pentru cartea la hanul și-au stricat domniia, den care maziliie mare răsipă și greutăți asupra țărîi au venit, care era foarte în stat bun pre atunce și gata lucrurile să rădice numai cu o orînduiala datoriile țărîi toate. Iară den céia maziliia a domniei dentîi a Ducăi-vodă, s-au prilejit trii înnoituri de domnie; una la Belgrad, a Dabijei-vodă, după care, neplinind anul, a murit Dabijea-vodă, altă domnie tot într-acéiași an, domniia dentîi a Ducăi-vodă, a treia a lui Iliiaș-vodă, cu mare răssipă. Deci trei domnii cate 500—600 de pungi de bani la înnoituri, tot într-un an, cum au putut hi bine? Așea cu șoaptele, numai cu unii nu cu sfat, au făcut și Petreceico-vodă1, de au lepădat, fără de nice o nevoie domniia țărîi și s-au dus în Țara Leșască, den care faptă să stinge Țara Moldovei astădzi.</p>
               <p rend="justify">
                  <hi rend="italic">Zac. 53.</hi> Cneadzul Ragivil, după zăbava sa peste cîteva săptamîni în Suceavă, la socru-său, la Vasilie-vodă, pre doamnă sa au pornit pe la Sneatin spre țara sa, iară el singur au lovit pen Ardeal, pe la Racoții, cneadzul de Ardeal, tot cu acéle trebi, pentru rădicarea lor asupra împărăției Turcului.</p>
               <p rend="justify">
                  <hi rend="italic">Zac. 54.</hi> Înțeles-am din boieri bătrîni, cum să hie vrînd Vasilie-vodă la Suceavă să-și despartă fata de domnu-său, Ragivil, ce n-au priimit ea, doamna Mărie, fata sa, dzicînd tătîne-său să fie socotit întîi lucrul, nu mai pre urmă.</p>
               <p rend="justify">
                  <hi rend="italic">Zac. 55.</hi> Și cu vrémile pănă aice istovim o parte de domnie a lui Vasilie-vodă, că pănă aice, pre cît au fost fericită domniia aceasta, cu atîta mai cumplite vrémi s-au început de atunce, den care au purces den scădere în scădere această țară pănă astădzi.</p>
            </div>
            <div type="div2">
               <head>Capul al șéptesprădzécè</head>
               <p rend="justify">
                  <hi rend="italic">Încep. 1.</hi> De vréme ce scriitorii cei streini pe lîngă poveștile sale n-au trecut cu pomenirea și de lucrurile țărîi noastre Moldovei și cît știm de lucruri trecute în țara noastră, mai mult dintru dînșii știm, cu cale este și noaă a pomeni de vrémile lor, ales povestea lui Hmil, hatmanului căzăcesc, de la care vrémi (ah) s-au început si râul nostru, în care pănă astădzi ne aflăm cu acest pămînt la cumplite vrémi și Dumnedzău știe de nu și peste vacul nostru trăitoare.</p>
               <p rend="justify">
                  <hi rend="italic">Zac. 2.</hi> Izvorul a tuturor răutăților și pustiității acestor părți, începutul căderii și împuținării Crăiei Leșești, răssipă și pustiitatea și cazacilor, stîngerea și țărîi noastre.</p>
               <p rend="justify">
                  <hi rend="italic">Zac. 3.</hi> Iară mainte de ce om începe a scrie rădicarea cazacilor cu Hmil hatmanul lor asupra léșilor, stăpînilor săi, a pomeni de cazaci, ce neam sint și de cînd sint supt acest nume cozac, cu cale că va hi am socotit, audzînd pre mulți întrebînd de acest nume a lor, de unde și de cînd ar hi. Deci mulți au dzis că numele lor cozac ar hi de la unu neam ce este peste apa Volghăi, anume cassac, ce acéle deșerte povești sint.</p>
               <p rend="justify">
                  <hi rend="italic">Zac. 4.</hi> Sint cazacii de neamul său ruși, rămășițele de oșteni a cnédzilor rusești, pre carii cu îndelungate vrémi, supuind craii leșești și cădzînd și Chiovul, scaunul Rusii, pre sama leșilor, ei pe Nipru în gios și pe de céia și pe de iasta parte, trăiia supt ascultarea crailor leșești, slobodzî de vecinătate, în chipul oștenilor, cu hrana sloboadă pe Nipru, ori cu vînătoriia la cîmpi, ori cu pascăriia pănă la pragurile Niprului, unde are Niprul în trei locuri praguri, așea den hirea locului făcute, de cade apa de pe stinci, ce sînt în fundul apei, la loc mai gios. Care locuri nici un fél de vas a trece nu poate, iară vasele lor și acéle a lor încă cu mare grije trecu și de multe ori pe uscat trag vasele, pănă trecu acéle locuri. Și așé trăiia pănă în dzilele lui Avgust-crai.</p>
               <p rend="justify">
                  <hi rend="italic">Zac. 5.</hi> Acela crai leșăsc vădzîndu-i oameni cu viață direaptă de oșteni, i-au tras și la lefe și le-au făcut și căpetenii cu tocmală și în rîndul său să fie volnici a să buluci și a să oști împrotiva tătarilor, ca o pază să fie Crăiei Leșăști, că dodiia tătarîi marginile țărîi lor și pre atunce. Și de pe sprinteniia lor, fiind oameni sprinteni și sălbateci, li-au dzis cozac, adecă capră sălbatecă, sau că îmblînd ei la cîmpi după capre sălbatece si în luncile Niprului, le-au venit acest nume de atuncea, de le-au dzis cozac, adecă căpraș. Care nume și la leși, la o samă de oaste, ales steagurilor ce sint mai sprintene, le dzic steagurile Căzăcești și pănă astădzi.</p>
               <p rend="justify">
                  <hi rend="italic">Zac. 6.</hi> Apoi Ștefan Bator craiul leșăsc și mai mare aședzare le-au făcut cazacilor, dîndu-le și hatman să aibă, cu steag, cu doabe, cu trîmbiță și după voia lor să-și aleagă hatmani. Și le-au pozvolit și i-au întărit să facă și vase de Marea Neagră și să facă cazaci răiestrovi, adică de catastiv, pănă 40.000 de oameni și loc să aibă scaunul său, un ostrov la Nipru, în care este o mănăstire mare, cu cîteva alte mai mănunte bescrici, anume Trăhtămirov. Și aceasta este începătura oștilor lor, după ce cădzuse cnedziile rusești, de o sută și 50 de ai încoace.</p>
               <p rend="justify">
                  <hi rend="italic">Zac. 7.</hi> De pre acéle vrémi, multă nevoie făcea cazacii Crîmului și Țărîlor Turcești, pănă și Anadolul nu hălăduiia. Sinopul, Tropezonul, cetăți mare le-au luat în cîteva rînduri și alte orașe mai mici și den-colo de Marea Neagră și dencoace, Varna, Misăvriia, Ahilo, pănă la Aitos si la Pravadiia pururea prada. Și au lovit și pănă aproape de Țarigrad, la Eni-Chioi, pre Boaz, pre scursura céia, cu care să scură Marea Neagră în Marea Albă, supt cetatea Țarigradului. Și așea dodiind împărăției Turcești, veniia de la turci ponoslu pentru prădzi ce făcea cazacii în părțile lor. Acéle socotind de la o vréme léșii, pentru să nu strice pacea cu împărățiia Turcului, face cazacilor mare strînsoare, oprindu-ide pre mare, care hrană o deprinsesă ei, cu mare dobînde și avuții ce scotea de acolea. Și cu acéle avuții zidiia beserici de piatră, mănăstiri, cît o mănăstire la Chiev, căriia dzic Arhanghelii, stă și pănă astădzi cu o boltă, cea den mijloc, foarte mare și toată bolta acoperită cu scînduri de aramă galbănă și poleite scîndurile cu aur. Și pentru să-i oprească de tot, să nu îmbie pre mare, au făcut léșii o cetate, anume Godacul, la pragul cel dentîi a Niprului, și ținea acolea cîte 2.000 de némți, pedestrime cu pușci, pentru opreală lor, care era foarte cu mare sită cazacilor, ca unor oameni carii altă hrană nu știé, fără oștenia. Și den céia opreală s-au rădicat în cîteva rînduri împrotiva léșilor, cu Nalivaico hatmanul, apoi cu Sulima, mai pre urmă cu Căzima, hatmanii lor, ce tot îi răzsipea hatmanii leșăști. Pănă vădzînd neticneală cu dînșii, le rădicase și hătmăniile, să nu hie și le trimite cîte doi domni comisari mai mari și aceia comisari le făcea giudeță și-i cîrmuia. Și cu vremea și alte volnicii le-au stricat toate, cît nu era cazacul cu nemică volnic.</p>
               <p rend="justify">
                  <hi rend="italic">Zac. 8.</hi> Așea s-au tras asuprelele lor pănă la Vladislav-crai, în anul... Acela Vladislav, craiul leșesc, precum s-au pomenit și mai sus în capul al 16, vădzîndu-se crăiia în virtute, după atîtè izbînde și asu-pra Moscului, cumu-și era așea că mai fericită Crăiia Leșască și în tărie și în tot binile și bivșuguri nici la unu crai n-au fost, cum au fost pe atunce. Pentru acéia bine dzice un dascăl: „Si qui sunt in superiore valetudinis gradu, dum in eodem permanere non possunt, cadunt in deterius”, adecă „Céia ce sint în scara virtuții acea mai de sus, neputînd a sta tot într-acéle stepene, cad foarte la mare slăbiciune”. Așea toate împărățiile, cînd prea să suie la mare tărie, neavînd loc să să mai sus suie, cad și purced îndărăpt, cum vedem și Crăiia Leșască.</p>
               <p rend="justify">
                  <hi rend="italic">Zac, 9.</hi> Avîndu acéia crai Vladislav și praxis, adecă știință, ce sînt turcii, cu războiul de la Hotin cu sultan Osman, la care războia fusese singur el cu sine, trimis de tată-său, Jigmont, craiul leșăsc, îndemnat de papa de Rîm și de venețiieni, cu mare făgăduință și cu bani gata de la papa, de an în an, pre 12.000 de oaste leafa de la sine și venețiienii avîndu cu turcii începute războaie la Critu, au pus gîndul craiul leșăsc numai să înceapă sfada cu turcii. Pentru care treabă și singur împăratul nemțăsc au mărs, de s-au adunat la Vratislav, în țara Silezii, care țară împăratului nemțăscu să hotărăște cu léșii, și acolea, după aședzată voroava cu împăratul, i-a orînduit Neamțul 12.000 de oaste némțască, făcînd știre și papa, și împăratul pe la toți crai creștinești, cum este craiul leșăsc ales să hie la toată creștinătatea gheneral, adecă purtătoriu de oaste împrotiva Turcului.</p>
               <p rend="justify">
                  <hi rend="italic">Zac. 10. </hi>Deci întîi Hișpanul o sumă de bani i-au orînduit la crăiia lui de la Neapoli, că să rudiia Vladislav cu împăratul nemțăsc și cu craiul Hișpanii, fiind feciori dentr-o nepoata împăratului némțască. Șfedul iarăș făgăduise 6.000 de oaste și împăratul moschicesc 20.000. Acéle toate vădzînd gata Vladislav, au trimis și la cazaci și au chemat la sine pre unu căzac bătrîn, anume Barabaș, și pre Umil, care era pre atunce diiac ostiilor, cum dzic ei, pisar. Dacă au venit Barabaș și cu Hmil la craiul, cu dînșii au tăinuită cu multe voroave craiul, pentru gătirea lor, pentru Marea Neagră, pentru locuri pe lîngă mare. Si au aședzat cu acei amîndoi și dintr-acolè toată gătirea, dînd cu uric lui Barabaș hăt-măniia pre cazaci, cu steag pre obicei bătrîn și lui Hmil pisariia de oaste, dîndu-le și cîtăva samă de bani gata, să facă vase și ce ari trebui de aceia cale. Și așea gătind toate craiul, înșălat de domni, carii toți îi făgăduia că or priimi acela sfat și oastea némțască amu sosisă păn spre Liov, iară ascunsă giudéțul lui Dumnedzău toate gîndurile omenești le strămută, lipsiia numai săimul, pre obiceaiul cra-iei, să fie cu sfatul tuturora și pentru cheltuiele și pentru încălecatul léșilor. Deci, la săim au stătut léșii împrotiva craiului, întrebînd pre crai ce pricini ari avea începăturii de sfadă cu turcii, aducîndu-i amente primejdiia strămoșului său la Varna1 banuin-d pre crai că li-au băgat oști streine în țară, fără știrea lor și cum acéle țări streine numai deodată or da agiutor, apoi ari cade sfada numai pre dînșii. Și să prilejise de murise și hatmanul lor cel vestit, Conețpolschii. Și așè împiedecat craiul, cu lucru gata, s-au poftit la leși să-i pozvolească, cu cheltuiala lui, cu oaste streină, să margă asupra turcilor. Au strigat cu toții, în gura mare, că cît va trece hotarul, or rădica altcrai. Deci, numai ce i-au căutat a să surupă toate nevoințele a craiului și a merge în vînt.</p>
               <p rend="justify">
                  <hi rend="italic">Zac. 11.</hi> S-au tras cuvîntul în Țara Leșască păn astădzi, cum craiul, dacă au vădzutii că-i stau împrotiva léșii la acel gînd a lui, în pizma lor au îndemnată pre cazaci să se rădice asupra léșilor, cum s-ari putea a-și cerca lucrul. De față am fostă la Bar, îmblăni la școală, la carte, cîndă au trecut pe la Bar canțelieriul cél mare, anume Osolinschii, om foarte de la inima craiului și mare cap, întorcîndu-se de la Chievă, unde s-au făcut a merge la moaștile sfinților ce sîntă la Chievă pentru boala lui la picioare. Și de la Chiev au îmbiat pe la cîteva orașe Căzăcești și la întorsă au venit pe la Bar, unde era scaunul hatmanii. Era hatman mare, pre urma lui Conețpolschii, Nicolai Potoțchii. Au ședzut vro trei dzile acolo la ospăta, la hatmanul, canțeleariul și sa mira oamenii ce era mai căpetenii, cum nu țin minte să vie una canțelar, să îmbie pen Ucraina. De ieste așea, c-au îmbiat cu acéia treabă, nu știu, iară la ce am fostă de față, scriu.</p>
               <p rend="justify">
                  <hi rend="italic">Zac. 12. </hi>Cazacii, macara că alte oști streine, după ce s-au răsipită lucrul si gătirea craiului, cineși în țărîle sale să întorsesă, iară ei tot păziia treaba lor și lucra la vase bărbatește cu banii craiului și să gătiia pre mare. Pănă oblicindu hatmanul Potoțchii că tot să gătescă cazacii, și supt mînă hatmanilor sintu toate părțile acéle, au scris la Barabașă, să părăsască acesta lucru, să-și aducă amente patimile lui Pavliuc și lui Suliina. Deci Barabașă, ca un omă bătrînă, vădzîndă cartea hatmanului, au lăsat lucrul mai în slabă, socotindu cea de apoi. Iară Hmil tot îndemna bărbatește și pre Barabașă, și pe alți polcovnici, pănă au trimis hatmanii leșești Potoțchii și Calinovschii, de le-au ars toate vasele, multe amu gătite de apă. Și au început a veni de la starostii cei leșăști de la margine pîră la hatmani pre Hmil pisariul.</p>
               <p rend="justify">
                  <hi rend="italic">Zac. 13.</hi> Avea Hmil danie de la crai, lîngă Cea-hrin, unu loc de odaie. Acolea făcîndu-și și besérecă lîngă odaie și adăugîndu-să oameni den dzi în dzi, s-au făcut slobodziie, anume Subotov, loc de o milă de la Ceahrin, în cîmpi, pe apa Tiasmănului. Și starostiia Ceahrinului fiind pre sama lui Conețpolschii Horunjii, feciorului lui Conețpolschii hatmanul, ispravnicul lui, anume Ceaplinschii, totdeauna pîrîia pre Hmil pisariul la stăpînu-său pentru Slobodzia acéia Subotov, dzicînd: „Pentru ce să ție un mujic tîrguri?” Și așea prilejindu-să lui Horunjii, stapînul Ceahrinului, a trece cu oști asupra Orului, unde mult plean au luat de la tătari și au prădat atunce ce era pe lîngă Ori pre nohai și la întorsul său, au venit la starostiia sa în Ceahrin. Și acolea ședzînd peste cîteva dzile, pre gura ispravnicului său, lui Ceaplinschii, au închis pre Hmil și i-au luat și tîrgșorul lui, carile mai sus pomenim, Subotov, și l-au dat pre sama lui Ceaplinschii. Și de nu l-ar hi scos un leah den slugile lui Conețpolschii, o slugă bătrînă, anume Zațvilinovschii, amu îl pusesă în proașcă, să-l omoară. Ce, hălăduind Hmil, pentru rugămentea lui Zațvilihovschii, de moarte, dacă au purces Horunjii, feciorul lui Conețpolschii hatmanul, de Ceahrin în sus, n-au răbdat Hmil, ce au dzis: „Luatu-mi-au Ceaplinschii Subotovul și tot ce am avut, iară sabia den mînă nu mi-au luat”. Și peste puține dzile au lăsat Ceahrinul și s-au dus peste Nipru, în olatul Periiaslavului. Acolo oblicindu-l hatmanii leșești, au scris la polcovnicul de Periiaslav, să-l prindză. Ce, fiindu-i polcovnicul de Periiaslav priietin, i-au dat cale. Și așea neavînd loc nici peste Nipru, au scăpat la cazacii de la praguri și de acolea, fără nice o zăbavă, s-au dus în Crîm, la hanul Crîmului și, la adunarea sa, i-au dzis hanului aceste cuventé:</p>
               <p rend="justify">
                  <hi rend="italic">Zac. 14</hi> „Crăiia Leșască cît și ce slujbe are despre noi, nime ca Crîmul nu este martor. Cu noi léșii ș-au lățit crăiia, cu noi nu bagă în samă nice o împărățiie, în nedejdea noastră mai mult să rădică asupra împărăției Turcești și Crîmul să-l ia de la turci cătră crăiia lor amu este gata. Iar ce bine au cazacii și ce volnicii de la dînșii? Robii în Crîm au mai bună viață! Ce-ți adu aminte, luminate hane, slujba noastră, care o am făcut moșului tău, lui Șaan Ghieri-sultan. Nu lepăda de la tine mare izbînde și vestite în toată lumea, nu te lăsa de mare avuție și dobînde, care în puțină vréme pren noi ț-or veni la mînă. Nu lăsa să să mai întărească nepriietini! tău și călcătoriul de volniciile noastre, Leahul. Au nu vedeți că v-au început a vă călca și pre voi léșii? Cîmpii, cît țin între Nipru și între Nistru, ei stăpînesc cu cetele lor. Bugeacul, cu oamenii săi, în toate dzile îl pradă. Conețpolschii Horonjii v-au prădat pănă în Or, în ceste dzile. Aceste toate începături sînt. Iată cărțile craiului! Citiți-le, ce ne scriu, să lovim Crîmul, să cuprindem marea. Iară de te vei, îndoi, hane, și n-pi avea la tine credință, feciorul mieu la curtea ta zălog oi pune”.</p>
               <p rend="justify">
                  <hi rend="italic">Zac. 15.</hi> Muîtu au statut hanul îndoit după aceste cuvinte a lui Hmil și căuta la ce ari ieși soliie ca aceia. La Hmil era cărțile crăiești, céle ce didésă cazacilor pre Barabaș și pre dînsul la Varșeay, supt vremea gătirei asupra turcilor, precum s-au scris mai sus și le furase de la Barabaș Hmil. Iară tot nu priimiia hanul, ce Togai-bei, care era pre atuncea bei la Or, au luat asupra sa lucrul, dzi-cînd hanului: „Dzi că fără știrea ta au fugit niște nohai”. Și așea aședzînd cu hanul Hmil toate legăturile, au purces depreună cu Togai-bei, deodată cu oaste ca 7.000 de tătari, însă tot într-ales oșteni. Zac. 16. Potoțchii hatmanul leșésc înțelegînd de scăparea lui Hmil la praguri și de turburări care au început a face între cazaci, pănă nu s-ari îngloti cazacii, să să lățască în amestecături, au purces din Bar spre Cercaz pre Nipru și cu al doilea hatman Calinovschii, dzicînd aceștii cuvînt: „Șérpele, pănă nu ridică capul din iarbă, să-l lovești”. Ce aceia iarnă l-au apucat acolea, cît n-au putut trage oștile nici într-o parte, ce i-au căutat a ierna pre Nipru, pren olatele Cercazului și a Caniovului pănă în primăvară. Și cît s-au dezvărat, îndată den 8.000 de oaste ce avea hatmanii leșăști, într-ales au orînduit 3.000, cu fecioru-său, Ștefan Potoțchii, pe us-cat și 1.000 de némți și 3.000 de cazaci de pen orașele Niprului cu Barabaș, pre apa Niprului în vase asupra pragurilor, să-i strîngă pre cazaci de la praguri, să dea pre Hmil, care amu era bulucit cu 8.000 de cazaci de pen ostroave și 7.000 de tătari cu Togai-bei.</p>
               <p rend="justify">
                  <hi rend="italic">Zac. 17.</hi> Vadzînd Hmil cu Togai-bei că vine Ștefan Potoțchii în puțină oaste asupra lor, au sfătuit întîi pre acei de pe uscat să-i lovească și așea au făcut. La unu loc ce să chiamă Jolta Vodă au dat războia léșilor, carii fiind în număr cu mult mai puțini și în locuri depărtate, în cîmpi, de la temeiul său și tătarîi cu călăriia, iară cazacii cu pe-destriia den sinéțe împresurîndu-i, au slăbit în loc léșii și să să apere de năvala Iar, s-au pedestrit toată oastea. Iară puțin loc au ținut, de mulțimea care era cu cinci părți mai mulți decît dînșii. Toată acéia oaste leșască și singur Ștefan Potoțchii, Sapiha, Balabanj ce era capete, s-au topită acolea pre cîmpi. Ștefan Potoțchii, rănit, au murit în război, Sapiha și Balaban au cădzut la robia tătarîlor.</p>
               <p rend="justify">
                  <hi rend="italic">Zac. 18.</hi> Hatmanii leșăști, audzind de nevoia celor 3.000 de oaste ale sale, ales Potoțchii avîndu de fecior grije, au purces într-agiutor cu céle 5.000 de oameni ce le mai rămăsesă. Ce a doua dzi după ce au ieșit la cîmpi, i-au tîmpinat veste de oameni den război scăpați de răssipă oștii sale și de perirea în război lui  Ștefan Potoțchii. Și înțelegînd și de puterea lui Hmil, la carele curea de pe la toate ostroavele cazacii, ca la Mesiia jidovii și să adăogea și tătarîi, au sfătuit să să întoarcă înapoi. Ce Hmil știind și de puterea hatmanilor slabă și îndrăzneții după izbîndă dentîi, în loc au purces în urma oștii leșăști și la Unu oraș, anume Corsun, agiungînd și pre hatmani, au sărit toate orașele Căzăcești, unii adăogîndu-se la Hmil, alții țiind trecătorile și sapînd drumurile pe la strîmtori, au venit și acéia oaste a hatmanilor la primejdiie, den care puțini leși au scăpat. Hatmanii amîndoi au cădzut la robiie, Sinavschii și alte toate capete1. Gloata, cîtă n-au cădzut pre mîna tătarilor, au perit de țărănime.</p>
               <p rend="justify">Zac. 19. Iară oastea ce era trimasa pre apa Niprului, dacă au înțeles de perirea oștii de pe uscat cu Ștefan Potoțchii, s-au burzuluit pe biietul Barabaș, capul lor, vrînd să ție credința sa, că era căzac bătrîn și vestit Barabaș. Și de mirat, și némții cu cazacii au viclenit, însă era némții acéia numai cu nume de némți, iară toți den cazaci era făcuți. Au legat o piatră la grumadzii lui Barabaș și l-au aruncat în Nipru si cîte capete mai era nemțești cu dînsul. Și după acéia faptă, s-au dus toți și s-au închinat la Hmil.</p>
               <p rend="justify">Zac. 20. Să scrie de acmu léșii ce pojar au purces dentr-aceasta scîntéie în multe părți de lume, ce vărsare de singe, ce pustiitate țărîlor, ce surupare și slăbiciune puterii Crăiei Leșești, ce răsipă a mare și nedobîndite cetăți, ce robii și plean de creștini în mînule păgînești. Noi să ne întoarcem la ale noastre. Și de aș avea la cineva pentru acesta lucru vreo hulă, că letopisețul acesta mai mult de lucruri streine pomenește, decît de loc de țară, făcut-am acest curs, pentru să să dezlege mai bine lucrurile țărîi, care la ce vréme s-au prilejit. Și acéia să să știe că această țară fiind mai mică, nice un lucru singură den sine, fără adunare și amestec cu alte țări, n-au făcut.</p>
               <p rend="justify">
                  <hi rend="italic">Zac. 21.</hi> S-au cutremurată toate țărîle acéstea prinpregiur de năprasnica turburarea Crăiei Leșești. Insă țara cu nărocul, cu cîrma și vîlfa vestitei domniei Ini Vasilie-vodă, cîțva ani si după ce să rădicase Hmil, au stătut neclătită de nimea, pănă la anul... într-acest an începătorul spre mare scădere țărîi, întorcîndu-să tătarîi den Țara Leșască cu plean, bugegenii și o samă de crîrneni au lovit la întorsul său pren țară și ca o oaste ce trecea, nu poate hi să nu și strice ceva. Au venit pruténii și de pe alte văi pe lîngă Prut cu jalobă la Vasilie-vodă, jeluind că-i pradă tătarîi și le strică pîinile. Și într-una de dzile, prilejindu-se Vasilie-vodă vesel la masă și viind jalobă iară pre tătari că strică țara, cum au fost la masă vesel, au chemat îndată căpitanii, dîndu-le poruncă să purceadă într-acea dată cu toți slujitorii și din slugi boierești și din tîrg, cineși ari vrea în dobîndă, să lovască pre tătari. Au făcut îndată porunca căpitanii și neamul den hirea sa a muldovenilor lacomi la dobîndă, care cum au putut și den oraș a dobîndi cal, fiind orașul plin de toată sama de oameni pre atunce și den slugi boierești mulțime și au mărs depreună cu slujitorii, de au lovit pre tătari fără veste, negîn-dind tătarîi de una ca acéia.</p>
               <p rend="justify">
                  <hi rend="italic">Zac. 22.</hi> Era descălecată orda cu temeiul la un satu anume Brătulénii la Răzina, încărcați tătarîi de robi și de plean den Țara Leșască. Nefiind gata, au întrat ai noștri îndată într-înșii cu săbiile. Perit-au mulți tătari și le-au luat ai noștri și pleanul și robii, carii numai cu fuga au putut a hălădui dentr-acela feredeu spre Bugeag, ce și pe cale, în multe locuri, le-au ținut calea ai noștri pe la Lăpușna.</p>
               <p rend="justify">
                  <hi rend="italic">Zac. 23.</hi> Mult au stătut boierii, carii să prilejise la acéia masă, mai vîrtos Catargiul, să nu se facă graba acel lucru și din socoteala de la masă. Iară ce este să nu treacă, au anevoie să mută cu sfatul. Tătarîi, dacă au scapat la Bugeag, îndată pren câteva capete au făcut știre la hanul cu mare jalobă, cum i-au lovit moldovenii fără veste, tre-cînd ei spre locurile lor, fără nice o stricăciune țărîi și le-au luat atîta plean și atîtea rohi. S-au împlut îndată și hanul, și toate capetele a Crîmului de vrăjmășiie, fiind și simeți pre acéle vrémi, din izbîndile asupra léșilor, îndată au trimis știre la împărățiie pre Vasilie-vodă și pre toată țara cu pîră că este haină. Și turcilor la mare socoteală, și prepus era domniile cestor țări, așea de tare și de temeinice; ce îndată au pozvolit hanului, să hie volnic a prăda Țara Moldovei, pentru fapta acéia.</p>
               <p rend="justify">
                  <hi rend="italic">Zac. 24.</hi> Vasilie-vodă, după acéia faptă, să păziia foarte cu grije și la împărățiie și la curtea hanului. Ce, de îmbe curțile i-au venit înșălăciune, ales de la Sefer Cazi-aga, veziriul hanului. Așea îl aședzase pre Vasilie-vodă pren cărți cu cuvente blinde, cît să părea că nici în gînd n-are hanul, nici alte capetele a lor pentru aceia patimă a tătarîlor ce petrecusă aicea în țară. Iară vrăjmășiia acoperită mai mult rău aduce.</p>
               <p rend="justify">
                  <hi rend="italic">Zac. 25.</hi> În anul 7158&lt;1650&gt;, sfătuind Crîmul să răscumpere paguba făcută de Vasilie-vodă ordelor lor la Brătuléni și să curmédze și simețiia pănă în cîtă era în Vasilie-vodă, au pornit pre galga-soltan cu oști, cu acela glas că merge să lovască Țara Moschicească. Și hanul didésă știre și lui Hmil singur, să fie gata, să purceadă asupra lui Vasilie-vodă. Și cît au sosit soltanul, amu mainte Hmil cu oștile gata era anume spre părțile Moscului. Au purces îmbe oștile cu mare taină spre Nistru. Sosincl, îndată au împărțit oastea, o samă de la Soroca, clirépt spre părțile Sucevei, altă samă spre Orhei și Lăpușna, păn în Prut, oastea tătărască cu cazaci amestecată. Nespusă pradă aceasta este țărîi și de prada de la Ion-vodă cu puțin mai mică (alegînd de aceste cumplite vrémi de acmu, cu care toate primejdiile acestui pămînt covîrșite sint).</p>
               <p rend="justify">
                  <hi rend="italic">Zac. 26.</hi> Nu știia nemică Vasilie-vodă șădzînd la divan, una după alta veste viind, cum pradă tătarîi țara. Au vădzut la ce au ieșit sfatul de la masă și în deșert procitind cărțile lui Sefer Cazi-aga, în nedejdea cărora cărți să lăsasă Vasilie-vodă.</p>
               <p rend="justify">
                  <hi rend="italic">Zac. 27.</hi> Drîmbă acéia de oști, care era orînduită spre Suceavă, au cuprins cît ține Soroca și ținutul léșilor, pănă în tîrg, în Iași, Hotinul, Dorohoiul, Hîrlăul, Cernăuții, pănă în cetatea Sucevei temeiul, iară aripile pănă în munte agiungînd. Cetatea Sucevei apucase Gavrilaș logofătul și cîțva boieri de la țară, de să închisésă acolo; au dat cazacilor și tătarîlor o sumă de bani. Iară denafară, la țară, au aflat țara toată pre acasă, cu dobitoc, cu herghelii, de care era pre atunci plină țara. Plean, robi au luat fără număr multe și case de boieri au robit. Atunce au luat pre giupîneasa lui Miron Ciogolii stolnicul cu o cucoană a lui, care n-au mai ieșit den robie în véci și au perit și Murguleț Ștefan la Cernăuți, pementean vestit între curte. Satele, orașele, toate ardzînd și prădînd, cu acéia vrăjmășiie era tătarîi asupra țărîi.</p>
               <p rend="justify">
                  <hi rend="italic">Zac. 28.</hi> Iară céialaltă drîmbă de oști au lovit Orheiul și Lăpușna și Fălciul păn în Prut. Atuncea au robit casa Sturdzii jicnicériului, carele apoi au cădzut și vistiernic mare și multe case întemeiate le-au dus în robie. Iară codrului Chighéciului la Fălciiu foarte puțină pagubă au făcut tătarîi atuncea, că îndată au năzuit la codrișorul lor, ce au ei acolea, anume Chighéciul, pădure nu așea înaltă în copaci, că copacii foarte puțini sint, cum este deasă și rîpoasă și de spini mai mult decît de alt lemn crescută. Și s-au apărat chighecenii, de nu le-au putut strica nemică tătarîi.</p>
               <p rend="justify">
                  <hi rend="italic">Zac. 29.</hi> Galga-soltan singur cu coșurile și Hmil hatmanul cu tabăra, de la Soroca dirept au tras la Țuțora, unde soltanul cu coșurile tătărești au descălecat, iară Hmil cu tabăra căzăcească au stătut pre Vladnie.</p>
               <p rend="justify">
                  <hi rend="italic">Zac. 30.</hi> Vasilie-vodă vădzîndu-se la grije ca acéia și spaimă, că luasă tătarîi păn supt tîrg hergheliile și a slujitorilor cai le-au apucat, au pornit pre doamna depreună cu casele boierilor pen frîn-turile codrilor, pe la Căpotésti, spre Cetatea Neamțului. Iar și singur n-au ținut multe dzile scaunul, ce s-au mutat din Iași în nește poieni a codrului, ce-i dzică codrii Căpotéștilor și s-au așădzat acolea în codru cu curtea, lăsind puținei darabani de apărarea curții, carii, dacă au vădzut mulțimea de tătari, den ceas în ceas adăogîndu-se și cu cazaci amestecați, au lăsat cu noaptea curtea pustie. Și au ars atuncea tot orașul. Unde și unde au rămas cîte o dugheniță. Curtea cea domnească, casele boierilor și tot orașul într-o mică de ceas cenușe au stă-tut, iară mănăstirile au hălăduit, că n-au vrut cazacii să dodiească, den porunca lui Hmil hatmanul, și tătarîi n-au putut, că era și oameni cu sinéțe închiși pren mănăstiri. Numai la mănăstirea a Trei Sfetiteji, oamenii ce-au fost închiși acolo au avut primejdie, că ardzînd tîrgul, din para focului s-au aprins și mănăstirea. Deci, au căutat o samă de oameni, de arșiță și de groaza focului a ieși pre o portiță ce este în zid, spre hăleșteul orașului și acolo au luat pre mulți oameni în robie tătarîi și mulți oameni s-au și înecat în hălăsteu de groaza robiei.</p>
               <p rend="justify">
                  <hi rend="italic">Zac. 31.</hi> Au oblicit sultanul și Hmil hatmanul de fuga lui Vasilie-vodă și au trimis soltanul un mîr-zac la Vasilie-vodă, mtrebîndu-l că ce au fugit din scaun? (De șagă lucru este întrebare ca aceasta pre o vréme ca acéia?) Deci, Vasilie-vodă, dăruind bine pre tătarul, au trimis de la sine boieri la soltanul, pre Ghica vornicul de Țara de Gios, iară la Hmil pre Ciogolea spătariul cel mare și au tocmit lucrul cu soltanul, cu daruri și nu cu puțină cheltuială. Și de atuncea au legat Vasilie-vodă banii ce să dau soltanilor den an în an și cabaniță și cîte... pungi de bani. Iară lui Hmil hatmanul mainte încă de aceasta vréme intrase în gînd cuscrie cu Vasilie-vodă și pomenind și mainte pren Ciogolești cu soliile pentru fata lui Vasilie-vodă, Roxanda, numai ce au căutat lui Vasilie-vodă a aședza și logodna fetii sale, Roxandei, după Timuș, feciorul hatmanului Hmil, și cu cîteva daruri și lui.</p>
               <p rend="justify">
                  <hi rend="italic">Zac. 32.</hi> În... dzile, au purces și soltanul și Hmil de la Țuțora spre locurile sale, iară țara au rămas prădată și pen multe locuri pustie, schimbată den fericiia acea dentîi. Au ieșit și Vasilie-vodă den codru în scaun. S-au prilejit atunce în bejeniile acéle și moartea lui Toderașco logofătul. Făcut-au Vasilie-vodă cîtăva jalobă la împărățiie pre tătari, pentru stricăciunea țărîi, ce nice un folos n-au făcut. Darabanii la acéia fugă a lui Vasilie-vodă den scaun era gata să jecuiască carăle cele domnești, ce, după ce s-au aședzat Vasilie-vodă în scaun, s-au făcut a le face căutare încins cu sabie și némții ce avea, den poruncă, gata cu sinéțele pline, întîi le-au luat darabanilor armele, apoi pre toți, cu capetele lor depreună, i-au închis, pre unii pen temniță, pre alții i-au trimis la ocnă și cu alte pedepse i-au certat. Și de atunce țara au purces tot spre rău, den an în an, pănă astădzi.</p>
               <p rend="justify">
                  <hi rend="italic">Zac. 33. </hi>Nu cu o certare numai ceartă direaptă mîniia lui Dumnedzău, dacă să pornește spre vreo țară, ce după ieșitul tătarîlor au lovit mare omor în oameni și aice în oraș și pen țara toată.</p>
               <p rend="justify">
                  <hi rend="italic">Zac. 34.</hi> La anul, Hmil hatmanul cu mare mulțime de oști Căzăcești și singur hanul, pănă cu 70.000 de tătari, strînse oaste și de pe la cerchieji și de la toată Dobrogea, au purces asupra craiului leșesc, cărora oști craiul leșască Cazimir le-au ieșit înainte la un tîrgșor anume Berestecico, cale de a treia dzi de la Cameniță în sus, cu 40.000 de oaste leșască, în care oaste m-am prilejit și eu.</p>
               <p rend="justify">
                  <hi rend="italic">Zac. 35.</hi> Nu era toate voievodziile sosite, nice Litfa, că Litva avea de cazacii de peste Nipru mare dodeială. Și au ieșit craiul leșăsc cu acela război biruitori și asupra tătarîlor, și asupra cazacilor, cât au căutat hanului a lua fuga și lui Hmil hatmanul a-și lăsa tabăra cu toată oastea. De care izbîndă a léșilor, dacă au înțeles Vasilie-vodă den Ionășcuță pîrcălabul de Hotin, l-au îmbrăcat cu haină cu soboli, avînd nedejdea că cu acéia izbîndă a léșilor va hălădui de cuscriia lui Hmil.</p>
               <p rend="justify">
                  <hi rend="italic">Zac. 36.</hi> Iară nu s-au tăiat cu atîta răutățile Țărîi Leșești, că apoi, la anul după izbîndă de la Berestecico, așea au perit de rău oastea leșască de cazaci și de tătari, lăsați léșii în nedejdea păcii ce să făcusă la Bela Țercov, cît nici hatman, nici un cap, nici un suflet oi dzice, de 8.000 de oaste pedeastră ce era, n-au hălăduit. Și den oastea călăreață, ce era pănă la 12.000 de oameni foarte puțini de cei de gios, încă de or hi scăpat cineva, încungiurați de toate părțile de tătari. Iară ce era frunte, tot supt sabie au mărs, că așea aședzase Hmil cu soltanii, cum la cela război un rob să nu ia tătarîi, ce tot supt sabie să puie, să să mai împuținédze oamenii de oaste den Țara Leșască. Și acolo au perit și singur hatmanul Calinovschii și cu feciorul lui, carele îl avea numai acéia.</p>
               <p rend="justify">
                  <hi rend="italic">Zac. 37.</hi> Și într-acesta an au căutat a face lui Vasilie-vodă și veseliia fiei sale, Roxandei, după Timuș, feciorul lui Hmil, hatmanul căzăcesc, în anul... &lt;1652&gt;.</p>
               <p rend="justify">
                  <hi rend="italic">Zac. 38.</hi> Mare netocmala în depotriva caselor și a hirelor! Aceasta parte era o domnie de 18 ai și împărăției cu bivșug și cu cinste sămănătoare, iară céelaltă parte de doi ani ieșită den țărănie. Rușcile cu „lado, lad”, pen toate unghiurile, ginirile singur fața numai de om, iară toată hirea de hiara.</p>
               <p rend="justify">
                  <hi rend="italic">Zac. 39.</hi> Însă cîte trebuia la o nuntă domnească, nemică n-au lipsit. Și după cîteva săptămâni ce au ședzut Timuș aicea în Iași cu assaulii, polcovnicii și atamanii săi și nepoții lui Vasilie-vodă, feciorii lui Gavril hatmanul și lui Gheorghie hatmanul și den feciori de boieri de țară, Nicolai Buhuș și Ion Prăjescul, acolo în Ceahrin pentru Timuș zelog, au purces cu doamna-și la Ceahrin. Iară Vasilie-vodă au rămas îndată la prepusuri la turci, pentru urît numele cazacilor la dînșii si la megiiasi îndată la zarve, ales la Matei-vodă, neprietimil vechi, care siindu-se de unirea lui Vasilie-vodă cu cazacii și la turci amesteca domniia lui Vasilie-vodă și cu Racoții îndată au stătut în sfaturi. Că amîndurora era învrăjbită Vasilie-vodă și amîndoi să siia de acéia unire, ales cînd audziia solii ca acéle Racoții de la Vasilie-vodă, cum i-au trimis pre Ștefan Gheorghie logofătul într-un rînd, poruncindu-i să șadză mîlcom Racoții, că-i va face de va vărsa niști galbeni tătarîlor și la ce va sosi, el va vede. Și să prilejisă și solul, unul ca céia care, neavînd cuconi, de atunceși luasă gînd spre domniie și mai multe adăogea spre vrajbă și în locul trébilor stăpînu-său, în solii au asedzat treaba sa spre domnie și la Racoții, și la Matei-vodă.</p>
               <p rend="justify">
                  <hi rend="italic">Zac. 40.</hi> Precum munții cei înalți și malurile céle înalte, cînd să năruiesc de vreo parte, pre cît sintu mai înalți, pre atîta și durît făcu mai mare, cînd să pornesc și copacii cei înalți mai mare sunet fac, cînd să oboară, așea și casele céle înalte și întemeiate cu îndelungate vrémi, cu mare răzsipă purceg la cădere, cînd cad. într-acéia chip și casa lui Vasilie-vodă, de atîtea ai întemeiată, cu mare cădere și răzsipă și apoi și la deplină stingere au purces de atuncea.</p>
               <p rend="justify">
                  <hi rend="italic">Zac. 41.</hi> Ștefan Gheorghie logofătul, care era logofăt mare la Vasilie-vodă, după moartea lui Tode-rașco logofătul, știind Vasilie-vodă pre tată-său, Dumitrașco logofătul, la atîtè domnii boieri ves-tit cu ocine întemeiate, care nici o casă aicea în țară moșii ca acéle, ocine, sate, curți n-au avut. După ce ș-au gătit lucrurile spre domniie, precum s-au pomenit mai sus, la Racoții și la Matei-vodă, au legat voroava și cu o samă de boieri în țară, cu Ciogoléștii anume și cu Ștefan sărdariul, cuprindzîndu-i cu giurămînt să ție taina. Au ales cu sfatul lor, numai să aducă oști Ungurésti și muntenești asupra lui Vasilie-vodă.</p>
               <p rend="justify">
                  <hi rend="italic">Zac. 42.</hi> Sunase amu den la cîțva la urechile lui Vasilie-vodă acéstea și întîi de la un turc la Focșeani și de la munteni încă au scris, ce n-au credzut Vasilie-vodă.</p>
               <p>
                  <hi rend="italic">Zac. 43.</hi> Spun istoriile de Pir, împăratul epi-roților, că fiind într-un război la Tara Italii împrotiva rîmlénilor, îmblînd Pyru-împăratul în fruntea oștilor sale, tocmindu-și oastea și mutîndu-se și într-o aripă și într-altă, unul den copiei lui ce-i păziia s-au apropiiat și i-au dzis: „Să iei aminte, împărate, cel rîmlean pre un cal negru. Den toți alți oșteni, alta nemică nu păzește, numai ș-au pus pre împărățiia ta ochii, ori încătro te întorci, el tot acéia păzește și cearc, cînd și cînd să vie asupră-ți cu sulița gata.” Au răspuns Pir copilului: „Cu anevoie este hiecăruia a să feri de ce ieste să hie”. Așea să poate dzice și de Vasilie-vodă, domn cu paza în toate părțile și pe la toate porți, nu s-au putut feri, ce-i era să-i vie asupra și mai ales de primejdiia den casă foarte cu anevoie a să feri hiecăruia.</p>
               <p>
                  <hi rend="italic">Zac. 44.</hi> Macara că intrase la un sfat cu acéia și Ciogoléștii, și Ștefan sărdariul, iară șagă le părea a sfătui niști lucruri ca acéle, ce șidea uitați, gîn-dind că nu va naște nemică dentr-acélea sfaturi. Iară Ștefan Gheorghie logofătul vădzînd ce soții au dobîndit la acéia sfat, aștepta den dzi în dzi să să vădească sfatul lor despre Ciogolea spătariul la beție, că la cîteva mese, bătu, mai vadiia lucrul. Ce, nime nu lua aminte un lucru care în gînd nu încape. Deci, au păzit singur Ștefan Gheorghie logofătul treaba care o luase și însemnase dzua oștilor ungurești și muntenești, să iasă în țară, tocma în serbătorile Paștilor.</p>
               <p rend="justify">
                  <hi rend="italic">Zac. 45.</hi> Își trimisese Ștefan Gheorghie logofătul giupîneasa la țară, în pilda că o trimite pentru trébile casei. Iară sîngur, tocma în dzua cînd cîntă beserică canonul sfîntului Andrei de la Crit, la 8 ceasuri de noapte, gătindu-se Vasilie-vodă de beserică, încă nime nu venise den boieri la curte, au mînecat să-și ia dzua bună, dîndu-i știre de acasă că-i ieste giupîneasa spre moarte, cu hîrtiie scornită. Și întrebînd Vasilie-vodă pe postelnici cine din boieri este afară, au spus postelnicii că ieste logofătul cél mare, dvoréște să-și ia dzua bună, că i-au venit veste de boală foarte grea giupînesăi. Să hie dzis Vasilie-vodă: „Ce om fără cale, logofătul! Știindu-și giupîneasa boleacă și nu o ține aicea eu sine.” Și i-au dzis să între, să-și ia dzua bună. Au intrat Ștefan Gheorghie logofătul cu fața scornită de mare mîhniciune și ș-au luat voie să margă spre case-și. Spun să hie dzis Vasilie-vodă: „Să afle lucrul pre voia sa.” Neștiutori gîndul omului spre ce menește! îndată, fără nemică zăbavă, ca cela cu grije, si nu cu hie ce grije, au purces îndată de olac și într-acéiași dzi au sosit la Bogdana, la satul său supt munți. Și amu era și oastea ungurească toată, cu Chimini lanîș pe potici si oastea muntenească la Rîbna cu Diicul spătariul.</p>
               <p rend="justify">
                  <hi rend="italic">Zac. 46.</hi> Spun de Vasilie-vodă că den beserică l-au lovit gînduri de purcesul logofătului, așea fără nădejde. Și așeași de a doa dzi după purcesul lui, au început a vedere a suna glas de unguri și de munteni. La care sunet vădzîndu-să Ciogoléștii cuprinși și lăsați de logofătul, cu care își Știia voroava, au stătut la grije ca acéia, cît pri pășitul lor și pre căutătură, cine le-ar hi luat sama le-ar hi cunoscut îndată vina. Ce, mirîndu-se, cum or face, să fugă, să-și lase casele, carii era cu totul aicea în Iași, greu și a doa moarte este si dzilele lor fîrșite, poate hi, cum să dzice, s-au apucat de altă îndireptătura, scriind un răvaș Ciogolea spătariul la Vasilie-vodă într-acesta chip:</p>
               <p rend="justify">
                  <hi rend="italic">Zac. 47.</hi> „Milostive doamne. Eu, unul den slujitorii cei streini, mîncînd pînea și sarea măriei-tale dentr-atîțea ai, ferinclu-mă de osîndă, să nu-mi vie asupra, pentru pîinea și sarea măriei-tale, îți făcu știre pentru Ștefan logofătul cel mare, că-ți este adevărat hiclean și s-au agiuns cu Racoții și cu domnul muntenesc și sînt gata oștile, și a lui Racoții, și a lui Matei-vodă, să vie asupra mării-tale. De care lucru adevărat, adevărat să credzi măria-ta, că nu este într-alt chip.”</p>
               <p rend="justify">
                  <hi rend="italic">Zac. 48.</hi> Și dacă au scris răvașul într-acesta chip Ciogolea spătariul, au chemat la sine pre egumenul de Aron-vodă, anume Ioasafu, care era pre acéle vrémi pe la toți boierii duhovnic și cu ispovedanie giurînd pre egumenul, să nu-l vădească cine este și întîi să arate răvașul la Iordachie visternicul, apoi la domnie, l-au legat cu mare giurămînt, așè să facă. Mirîndu-se călugărul de unu lucru ca acéia, au mărs cu răvașul la lordachie visternicul, care, dacă l-au înțeles și știind că s-au sunat acéstea și dintr-alte părți, îndată au stătut la mare voie rea, ca un om întreg ce era la toată hirea. S-au lepădat îndată de răvaș și au dzis egumenului numai să margă, să dea el răvașul la domniie. Au mărs călugărul cu acéia răvaș și l-au dat la Vasilie-vodă și îndată ce l-au înțăles, s-au simțit cuprins de primejdii și au stătut cu mare strînsoare asupra călugărului, să spuie de la cine au ieșit acela răvaș. Au stătut călugărul dentîi foarte tare, priimind și moartea, iară a vădi nu poate, că era dat cu taină de ispovedanie răvașul. Și dacă s-au strîns boierii la sfat și arătînd călugărului și munca Vasilie-vodă, ca pentru un lucru ca acéia, ce să atingea de domniie și de atîtea case, deci luîndu-și egumenul și de la vlădica Varlaam, care era mitropolit pe atunce, dezlegare, au spus călugărul, anume cine i-au dat răvașul. Și îndată chemînd Vasilie-vodă pre Ciogolea spătariul, i-au spus toate de-amănuntul și cum ieste și Ștefan sărdariul tot într-acéia sfat.</p>
               <p rend="justify">
                  <hi rend="italic">Zac. 49.</hi> Cu puține cuvinte i-au mustrat Vasilie-vodă pre amîndoi Giogoléștii, ce ei amîndoi să apăra tare, că i-au fost tot cu credință și n-au priimit acéstea și de i-ari trimite unul macara dentru dînșii, să aducă de grumadzi pre Ștefan Gheorghie logofătul. Și hie dzis Vasilie-vodă: „în zedar această slujbă acum: să-mi hie spus acéstea, pănă era în Iași logofătul”. Deci, pre Giogolești i-au pus la închisoare, iară în urma logofătului Ștefan au răpedzit întîi pre Sculi, apoi pre lacomi, ce era vătav de aprodzi și pre Alexandru Costin, cu carte la dînsul, să vie cum mai de sirg la curte, pentru mare trébi ce au nemerit de la împărăție, însă la mai mare grije au stătut Vasilie-vodă de serdariul, fiind atîtea oști pre acéia vréme și marginea toată pre sama lui. Ce îndată au scris cărți si la serdariul Ștefan, să vie cum mai de sirg la curte.</p>
               <p rend="justify">
                  <hi rend="italic">Zac. 50. </hi>Să prilejise mainte de aceste începături o treabă de care învățase Vasilie-vodă pre serda-riul, să gătédze niști steaguri de slujitori1, să hie gata și cînd i-ari da știre, să purceadă cu o samă de oameni la cîmpi, peste Nistru, că-și deschisese cale neguțitorii grecii carii îmbla la Mosc pentru soboli, pre la Tighinea, pentru greul vămii și face scădere vămii aice în țară. Ce pusesă gînd Vasilie-vodă să-i sparie de pe acela drurn, peste cîmpi. Cu prilejul acei trébi, scriind Vasilie-vodă la serdariul să vie cum mai de sirg la curte și pornind cărțile, déderă știre ca, iată și serdariul au sosit la curte. Spun că după ce s-au apropiiat de oraș Ștefan serdariul și l-au tumpinat o slugă a lui, i-au spus de toate ce să sună în tîrg și la curte și cum au purces logofătul cel mare den Iași și multe amestecături sint și cuvinte de unguri. Să hie stătut mult în gînduri serdariul, intra-va în tîrg, au întoarce-să-va înapoi. Și-i dzicea o slugă a lui: „întoarce-te,giupîine, că nice la unu bine nu mergi”. Iară osîndă trage la plată, au biruit gîndul să între în tîrg și îndată cum au sosit la gazdă, nemică nu zăbovind, au mărs la curte.</p>
               <p rend="justify">
                  <hi rend="italic">Zac. 51.</hi> Vasilie-vodă, cum au înțeles de serdariul c-au venit la curte, nu s-au încredzut deodată, ce în dooă-trei rînduri au trimis să vadză, adevărat au sosit? Ce, clacă au știut că este în divan adevărat, îndată au ieșit în spătărie si l-au chemat la sine, la adunare. Și i-au fost spus Vasilie-vodă cum au fost scris și cărți, să vie pentru treaba acéia, care s-au pomenit mai sus, ce mai bine este c-au venit sîngur.</p>
               <p rend="justify">
                  <hi rend="italic">Zac. 52.</hi> L-au întrebat după aceste și de lucrurile ce să vădesc despre unguri, cu amestecăturile lui Ștefan Gheorghie logofătul, știe ceva, au ba? Tare s-au apucat serdariul că nu știe nemică, cu mare giurămînturi. Și cum să hie el amestec la unile ca acelea, spre răul stăpînului său, dzicînd cu glas: „Cine au fost, doamne, mai credzut la mări-ia-ta și cinstit ca mine ? Și m-ai scos den obiele și den sărac m-ai îmbogățit”. I-au dzis Vasilie-vodă: „Așea știu și eu”. Și i-au dzis să margă, să grăiască cu Ciogolea, să audze ce spune Ciogolea spătariul.</p>
               <p rend="justify">
                  <hi rend="italic">Zac. 53.</hi> Cum au intrat serdariul în visterie ș-au văzdut pază de siimeni, s-au spăirnîntat, știutoare de vina sa hirea și îndată au început a-i spune toate de față Giogolea spătariul. Să apăra sărdariul de toate acelea, ce ca un vinovat într-acéle sfaturi, să apăra slab. Deci, au cunoscut Vasilie-vodă tot lucrul, iară n-au vrut să-i omoară îndată, așteptînd ce s-ar mai înnoi despre Totruș, unde au rnărs logofătul. Ce, nepestită vréme, sosi den fugă și Alexandru Costin dînd știre de perirea lui lacomi vătavul de aprodzi, de străjile Ungurésti și de oști ungurești trecute în țară. Atuncea au vădzut Vasilie-vodă asupra sa toată cumpăna, care îi veniia asupra, nefiind gata de nemică, la o primejdiie de sîrg ca acéia.</p>
               <p rend="justify">
                  <hi rend="italic">Zac. 54.</hi> lacomii vătavul de aprodzi, dacă au sosit la Roman, n-au mărs pre caii sei, care avea și buni si de agiuns, ce ș-au lăsat caii săi la Roman, la hrană ș-au luat cai de olac1 ca un om deșteptat tot în bine și ce poate primejdiia neștiutorul. Și i-au dzis Alexandru Costin să nu-și lase caii de lîngă sine, ce n-au vrut să asculte priietenesc sfat, ce au purces pre cai proști. Și la Bacău îndată s-au tumpinat cu străjile Ungurésti, care străji, cît i-au zerit, i-au luat în goană și îndată l-au agiuns și așèși în goană l-au omorît den pistoale. Iară Alexandru Costin și cine au fost pre cai mai buni au scăpat de perire.</p>
               <p rend="justify">
                  <hi rend="italic">Zac. 55.</hi> Amu ajungea fruntea oștilor ungurești la Roman și de la Focșeani au dat știre de Diicu spătariul, cum au trecut și el cu oștile muntenești Focșeanii. Și atuncea au dat pre amîndoi Ciogoléștii și pre Ștefan serdariul pre sama siimenilor, de i-au omorît, noaptea înaintea jitniții ce ieste în curtea înluntru1. Adusese și pre Mogîldea, fiindu-i unchiu lui Ștefan Gheorghie logofătul, ce nu l-au omorît, ce l-au luat la pușci pănă la Hotin cu sine.</p>
               <p rend="justify">
                  <hi rend="italic">Zac. 56.</hi> Mult au stătut boierii, mai vîrtos Iordachie vistiernicul cél mare pre acéle vrémi, să nu piaie Ciogoléștii și Ștefan serdariul, ce temîndu-să Vasilie-vodă, după apropiiatul oștilor Ungurésti, să nu facă și ei vreo zarvă în curte, i-au omorît. Eram pururea în casă eu la lordachie visternicul și ador-misă foarte cu greu lordachie visternicul de mare scîrbă ce avea, cînd, pre amiadzănoapte, au dat știre de la curte de perirea Ciogoléștilor și a serdariului. Și dacă l-am deșteptat, îndată au dzis: „Au, peri-t-au cei boieri?” Și dacă i-am spus că au perit, au suspinat greu, dzicînd: „Ah! Ce s-au făcut!”</p>
               <p rend="justify">
                  <hi rend="italic">Zac. 57.</hi> Să mira Vasilie-vodă, încotro va năzui? La turci să temea de pîră țărîi și de lunicoase hirea turcilor și cu grije. La cazaci iarăși să feriia, să nu-și mai strice numele de la turci. Iară a sta împotriva oștilor ce-i veniia asupra, nu era cum, neavînd nici oaste gata și țara toată cu ură și gata la lucru noou, că Orheiul, ce era capete, era tot de-a lui Ștefan logofătul. Ce-au ales cu sfatul să năzuiască la cetatea Hotinului, răpedzînd îndată la cuscru-său, la Hmil hatmanul, dîndu-i știre de toate aceste începături, pre Stamatie Hadîmbul postelnicul cel mare.</p>
               <p rend="justify">
                  <hi rend="italic">Zac. 58.</hi> La Cetatea Neamțului era toată inima avuției lui Vasilie-vodă, deci acolea au răpedzit Vasilie-vodă pre Ștefăniță paharnicul, nepotul său, să apuce avuțiia, și, ori că n-au știut Ștefan Gheorghie logofătul de avuțiia acéia în Cetatea Neamțului, ori au stătut după lucruri care începuse și n-au socotit acéia bani, iară era mai aproape de dînsul decît de Vasilie-vodă acéia avuțiie.</p>
               <p rend="justify">
                  <hi rend="italic">Zac. 59.</hi> Amu era oștile ungurești cu Chirnini lanăș, hatmanul lui Racoții și cu Ștefan Gheorghie logofătul la Roman, cînd și Vasilie-vodă sculîndu-se cu toată casa și curtea și cu boierii de curte, au purces den Iași spre Hotin. Atuncea, ce slujbă am făcut lui Iordachie vistiernicul, pren multe cuvinte nu lungesc. Iară inima agonesitei lui am trecut la Cameniță și-o am dat la un priietin a tătîne-mieu, anume Mihai stegariul și deplin acéle toate au venit apoi la mîna lui Iordachie vistiernicului.</p>
               <p rend="justify">
                  <hi rend="italic">Zac. 60.</hi> Solul pre carele trimisese Vasilie-vodă la Hmil hatmanul, precum s-au pomenit, pre Hadîmbul postelnicul, ori că l-au împiedecat logofătul Ștefan pîrcălabul de Soroca pre acéle vremi, ori den blăstămată și lipsită hirea hadîmbului, s-au întors înapoi. Și aflînd pre Vasilie-vodă amu în calea Hotinului, au pîrît la Vasilie-vodă pre pîrcălabul Ștefan de viclean. Deci i-au căutat a trimite de iznoavă pre alții de la Hotin, iară la hatmanul Hmil. Și au trimis cu al doilea rînd pe Grigorie comisul și pre nepotu-său, Ștefăniță paharnicul și pre Nicolai Buhuș jitnicériul și lor au dat și pentru Ștefan pîrcălabul de Soroca învățătură, să-l prindză și să-l trimață legat de la Soroca la Hotin și așea au făcut. Ei singuri au trecut Nistrul la Hmil hatmanul, iară pre pîrcălabul Ștefan l-au dată pre sama a unora den Hînțești, carii să ținea lîngă Ștefăniță paharnicul, să-l ducă la Vasilie-vodă. Ce, pentru lăcomia sa, aducătorii, să hie a lor ce luasă și ce mai era pe lîngă dînsul, l-au omorît pre cale.</p>
               <p rend="justify">
                  <hi rend="italic">Zac. 61.</hi> Om de mirat la întregiia lui de sfaturi și de înțelepciune, cît pre acéle vremi de-abiia de era pementean de potriva lui, cu carile și Vasilie-vodă sîngur, deosebi de boieri, făcea sfaturi și cu multe ceasuri voroava, așea era de deplin la hire. Iară la statul trupului său era gîrbov, ghiebos și la cap cucuiat, cît puteai dzice că este adevăratu Essop la chip.</p>
               <p rend="justify">
                  <hi rend="italic">Zac. 62.</hi> Dacă sosi Vasilie-vodă la Hotin, s-au așădzat cu tabăra sa aproape de cetate, deasupra. Iară Ștefan Gheorghie logofătul cu Chimini Ianăș și cu Diicul spătariul lui Matei-vodă, cuprindzind scaunul țărîi la Iași, îndată au alergat mulți den toate părțile, de la țară la Iași. Și înglotindu-să, au mars la Chimini Ianăș, strigînd: „Să ne hie domn Ștefan Gheorghie logofătul”. Le-au răspuns Chimini Ianăș: „Pre voie să le hie, precum poftesc”. Spun de Diicul spătariul muntenesc că să ispitiia și cu acéia nedejde era, să hie el la domnie.</p>
               <p rend="justify">
                  <hi rend="italic">Zac. 63.</hi> Deci, după obicei, au mărs Ștefan Gheorghie logofătul cu cîteva gloate de țară la beséreca lui Svetii Nicolai și i-au cetit molitva de domnie Ghedeon episcopul de Huși, fiind mitropolitul Varlaam ieșit la munte, la mănăstirea Sacul. Au stătut domn Gheorghie Ștefan-vodă în anul 7161 &lt;1653&gt;</p>
            </div>
            <div type="div2">
               <head>Capul al optusprădzécè</head>
               <p rend="justify">
                  <hi rend="italic">Încep. 1.</hi> Den cinci simțiri ce are omul, anume vederea, audzul, mirosul, gustul și pipăitul, mai adevărată de toate simțiri ieste vederea. Că pren audzu, cîte aude omul, nu să poate aședza deplin gîndul, este așea ce să aude, au nu este, căci nu toate sînt adevărate, cate vin pren audzul nostru. Așea și mirosul de multe ori înșală, fiind multe mirodenii dentîi grele, iară apoi mare și iscusit miros făcu. Gustul încă este așea, că multe ne păru că sînt dulci, apoi simțim amărăciune și împotrivă, multe amare că sînt ne păru și sînt dulci. Pipăitul, iară și multe pipăim în chip de une și sînt altele și nu le putem a le cunoaște cu singur pipăitul, fără vedere. Iară vederea singură den toate așadză în adevăr gîndul nostru și ce să vede cu ochii, nu încape să hie îndoială în cunoștință.</p>
               <p rend="justify">
                  <hi rend="italic">Zac. 2.</hi> Așea și noao, iubite cetitoriule, cu mult mai pre lesne a ne scrie de aceste vrémi, în care mai la toate ne-am prilejit singuri și pentru lungimea capetelor ce s-au scris den îndelungată domniia lui Vasilie-vodă mai sus, den ieșitul cel dentîi den scaunul țărîi a lui Vasilie-vodă, începem a scrie de domniia lui Gheorghie Ștefan-vodă, care ori cu direaptă cale, ori cu nedirépte mijloace (rădicîndu-se asupra domnului său, au luat domniia), tot unile ca acéstea din orînduiala lui Dumnedzău că sînt, să cred.</p>
               <p rend="justify">
                  <hi rend="italic">Zac. 3.</hi> Îndată ce au ședzut Gheorghie Ștefan-vodă în scaunul domniei, cu sfatul lui Chimini Ianăș hatmanul lui Racoții ș-a Dicului spătariul lui Matei-vodă, domnului muntenesc, au ales și den oastea ungurească, și den munteni și au ales o samă de oameni și den țară cu Pătrașco Moreanul hatmanul și au trimis spre Hotin, în urma lui Vasilie-vodă.</p>
               <p rend="justify">
                  <hi rend="italic">Zac. 4.</hi> Știia și Vasilie-vodă de toate ce să lucra în Iași pre urma lui și trimisă și al doilea rînd de la Hotin sol la cuscru-său, Hmil hatmanul căzăcesc și la ginire-său, Timuș, cerînd agiutori cum mai de sirg.</p>
               <p rend="justify">
                  <hi rend="italic">Zac. 5.</hi> La léși încă m-au trimis pre mine, la starostele de Cameniță, la Patru Potoțchii, feciorul hatmanului Potoțchii, la ieșitul căruia den robie Crîmului mare agiutori îi didésă Vasilie-vodă cu banii săi. Acéstea aducîndu-i aminte, îl poftiia să să afle la primejdiia lui. Și cu acéia solie aflîndu-l pre starostele, cale de trei dzile mai sus de Cameniță, la niște ocine a lui, îndată au lăsat toate trébile sale și au purces spre Cameniță.</p>
               <p rend="justify">
                  <hi rend="italic">Zac. 6.</hi> Iară pănă a sosi starostele la Cameniță, la Hotin, într-o dzi, dau știre lui Vasilie-vodă că iată că sosesc oștile lui Ștefan-vodă asupră-i. Au stătut în gînduri dentîi, să dea război cu cîți oameni avea cu sine, că încă era toți boierii de scaun cu gloatele sale cu Vasilie-vodă si Boji căpitanul cu lefecii și darabanii cu Căra căpitanul lor și avea și siiméni vro 60 și némți foarte buni, 100. Iară dacă au vădzut răceala tuturora și slujitorilor, și căpitanilor, pre carii avea mare nedejde, pentru mila ce le făcuse cu multe vrémi înainte, s-au apucat de trecătoarea Nistrului, suspimnd pre Boji căpitanul și pre Cară căpitanul de darabani.</p>
               <p rend="justify">
                  <hi rend="italic">Zac. 7.</hi> Aicea s-au cădzut a pomeni mai sus pentru avuțiia cea ce era la Cetatea Neamțului, la care trimisesă pre nepotu-său, Ștefăniță paharnicul, Vasilie-vodă. Acolea pănă a clăti de la Hotin, au sosit toate deplin la Vasilie-vodă. De care, dacă au dat știre că sosește și Ștefăniță paharnicul, cu toate deplin, s-au bucurat Vasilie-vodă, dzicînd: „De acmu înainte, pănă în căméșe mi-oi da și n-or ride nepriietenii”.</p>
               <p rend="justify">
                  <hi rend="italic">Zac. 8.</hi> Și așea, Vasilie-vodă, trecînd Nistrul cu o samă de boieri, anume Toma Cantacuzino vornicul, Gheorghie hatmanul, Iordachie visternicul și cu cîți boieri mai era strînși de casa lui, boierii céielalți toți și slujitorii cu pușcile s-au întors spre Iași, la  domn tînar. Și tîmpinîndu-se cu oștile lui Ștefan-vodă în dumbrăvi, aproape de Hotin, pănă a să încrede unii cu alalti, au trecut cîteva ceasuri, supt care zăbavă au trecut Vasilie-vodă Nistrul cu toate casele boierilor, însă nu fără mare pagubă în carăle boierilor la trecătoare și mai mult de tîrgoveții de Hotin, carii, vădzînd spaima și graba la trecătoare, precum face vréme ca acéia, au dat jac în rămășița carălor și multe haine scumpe, arginturi au apucat, cît de atuncea știu îmbogățiți pre cîțva hotincéni.</p>
               <p rend="justify">
                  <hi rend="italic">Zac. 9.</hi> Apucase oștile lui Ștefan-vodă pre o samă de némți netrecuți încă și dînd și den cetate Mogîldea paharnicul (de care s-au pomenit c-au fostu pănă la Hotin legat la pușci) den săcalușe si năvaălind și slujitorii de a lui Ștefan-vodă, au perit puținei némți la trecătoarea cu podul. Iară da și siimenii lui Vasilie-vodă de peste Nistru den sinéțe, cît nu să putea coborî nime la vad.</p>
               <p rend="justify">
                  <hi rend="italic">Zac 10.</hi> N-am fost într-acea dată acolè, la trecătoarea acéie, că trecusăm Nistrul mainte, precum am pomenit, iară am înțeles de ceia ce au fost acolea de față, cum singur Vasilie-vodă șidea de céia parte de Nistru pre un scăuieș. Au slobodzit tîrgoveții (și spun că cu învățătura Mogîldei paharnicul) un săcaluș, den care sacaluș glonțul foarte pre aproape au lovit de Vasilie-vodă. Scîrnavă și nebuneasca faptă și nu fără osîndă cît de tîrdziu.</p>
               <p rend="justify">
                  <hi rend="italic">Zac. 11.</hi> Nu poci tăcea aice pentru cetatea Hotinului, ce nesocoteala a o lăsa îndată pre mîna altuia, de nu de altă nedejde pentru trecătoarea, în care să hie fără grije, s-au cuvinit să să puie oameni sinețași. Și ce oameni? 30 de némți să hie pus, să o ție despre oastea Muldovei și despre unguri, cu aii. Au n-au fost hrană? Pîinea a unui sat de la Hotin ar hi putut a ținea un an, sau cîtă era numai în târg. Și acéie cetate, oricine va vrea să socotească, va afla că au fost a răssipei casei lui Vasilie-vodă pricina. Și de mi-i întreba, îți răspundz, că de ar hi fost doamna lui Vasilie-vodă în cetatea Hotinului, nu la Suceavă, n-au fost în puterea lui Ștefan-vodă a bate cetatea Hotinului, cum au bătut fără grije cetatea Sucevei, că și așea venise Vasilie-vodă cu soltanii pănă în Prut, cu oști tătărăști, ce i-au întors hanul, că sosiia craiul leșăsc. Sau cum ar hi bătut Ștefan-vodă cetatea Hotinului și Hmil era la Husiatin, cale de o dzi de Hotin? Ce multe ar hi putut a lucra Vasilie-vodă și domniia tot neclătită la Poartă îi sta, pănă tîrdziu, după luatul cetății Sucevei.</p>
               <p rend="justify">
                  <hi rend="italic">Zac. 12.</hi> Nime dară să nu vinuiască sfaturile de acmu. Vedzi ce greșele s-au făcut la cei vestiți svét-nici. Și acela lucru era în putere a face, iară vrémile de acmu nu sînt în putere și nici un sfat nu încape la greu ca acesta, fără de mărturiia că este sosită perirea. Dzicem că de ar hi cutare și cutare, acum ar hi într-alt chip. Iară nu sint vrémile supt cîrina omului, ce bietul om supt vrémi. Multe și mari smintéle am apucat și în dzilele celor mai bătrîni, iară îți agiurigă aceasta una, cu lăsarea fără oșteni cetății Hotinului, den care lăsare ieste răssipă toată avuției lui Vasilie-vodă cu casa.</p>
               <p rend="justify">
                  <hi rend="italic">Zac. 13.</hi> Pentru cetate, tumpinîndu-mă în cale cu Cotnarschii, credincios pisariul lui Vasilie-vodă (că el veniia de la crai trimis pănă la răscoale de Vasilie-vodă și eu mergeam în sus, la starostele de Cameniță), m-au întrebat, ca un om deplin ce era: „Grijit-au bine cetatea Hotinului Vasilie-vodă? Pus-au oamenii săi și pușcile, au ba?” Am răspuns că nice un semn, la purcesul mieu, să să grijască cetatea, n-am vădzut. Au suspinat Cotnarschii, cum ar hi știut că să va lăsa nesocotită cetatea acéia. Iară poate hi că giudéțul lui Dumnedzău spre ce trage, cu anevoie să mută cu sfatul omenesc.</p>
               <p rend="justify">
                  <hi rend="italic">Zac. 14.</hi> Întra Vasilie-vodă în Cameniță, cînd am sosit și eu cu veste, că iată sosește și starostele de Cameniță, cu mare făgăduință și cu căldură, să să afle la acéia vréme, precumuși au fost așea.</p>
               <p rend="justify">
                  <hi rend="italic">Zac. 15.</hi> N-au împlut Vasilie-vodă cu pribegiia sa o lună în Cameniță și veni știre, cum Timuș, feciorul hatmanului Hmil, cu 8.000 de oaste într-ales căzăcească, trece la Soroca Nistrul. Acmu caută hirea de priietin leșască. Măcară că cazacii pănă la inemă léșilor intrase cu sabia și Vasilie-vodă o casă cu capul lor și în nedejdea lor de a-și răscumpăra domniia, nice o opreală sau vreun bănat despre cineva n-au avut, ce, cum au venit fără grije așea, cînd i-au fost voia, au ieșit. Fără numai de un polcovnic anume Condrațchii, ce era cu o mie de léși de paza marginii, avea siială Vasilie-vodă. Ce prepunea ca niște oameni streini, de siială, ai noștri. Iară nici acéia nici un gînd rău, nice puterea acéia, să strice lui Vasilie-vodă ceva, n-au avut.</p>
               <p rend="justify">
                  <hi rend="italic">Zac. 16.</hi> Timuș cu oastea cum au trecut Nistrul, n-au mai așteptat să să adune cu socru-său, Vasilie-vodă, ce, de la Soroca, întins la Coicéni au tras oastea și acolea au trecut Prutul.</p>
               <p rend="justify">
                  <hi rend="italic">Zac. 17.</hi> Luînd veste Ștefan-vodă de Timuș că vine întins asupra léșilor, Diicul spătariul domnului muntenesc pre porunca domnu-său, să nu se sune de tot lucrul, că au întrat cu oștile lui în raiava împăratului, să întorsesă cu cîteva dzile înainte și Chimini lanăș, ori temîndu-se de vreo sminteală oștilor și den vreun hiclenșug de țară, ori stiind soliile stapînlui său, lui Racoții, la Hmil pentru Crăiia Leșască, că să agiungea Racoții cu Hmil pentru crăiia la léși de atuncea, și-au por-nit și el toată pedestrimea ce avea, némți și cu pușcile pe la codrul Câpotéștilor, pre Cobîle, dirept la potica Difuzului, numai el singur cu călărimea rămăsese, pren rugămintea lui Ștefan-vodă, în Iași, și-au strîns și Ștefan-vodă oastea de tară cîtăva, ca la 12.000 de oameni și au ieșit deasupra Popricanilor împrotiva cazacilor.</p>
               <p rend="justify">
                  <hi rend="italic">Zac. 18.</hi> Timuș, dacă au trecut Prutul, au purces spre Popricani cu tabăra legată. Ieșise o samă de oșteni a lui Ștefan-vodă înainte, peste Jijiia, în chip de harții și au coborît Ștefan-vodă și darabanii la Jijiia, la vad. Iară puțin lucru au ținut harțul oștenii lui Ștefan-vodă, i-au împins îndată călăreții lui Timuș. Și era și ai noștri, carii ținea cu Vasilie-vodă, pe lîngă Ștefăniță paharnicul, den Hăncești și den Hînțești o samă și cîți cercheji de-a lui Vasilie-vodă, carii toți aceste mărsése cu boierii cei trimiși de Vasilie-vodă la Hmil hatmanul.</p>
               <p rend="justify">
                  <hi rend="italic">Zac. 19.</hi> Cazacii, cum au împins pe călăreții ce le ieșisă den oastea a lui Ștefan-vodă înainte, au purces orbi la vad cu toată tabăra și unii pre pod mai mulți pe lîngă pod, că era Jijiia mică, au dat cu tabăra. Care năvală vădzînd darabanii, au plecat fuga de la vad la deal, spre rediu și oastea (céialaltă ce sta deasupra, pre culme, nedîndu-le nice un agiutori, i-au agiuns pre coasta Popricanilor călăreții lui Timuș și el singur și au cădzut acolea multe trupuri den bieții darabani. Alții, carii au hălăduit pănă în rediu, ș-au scutit viața cu pădurea.</p>
               <p rend="justify">
                  <hi rend="italic">Zac. 20.</hi> Vădzînd acéia primejdiie a darabanilor, Ștefan-vodă și Chimini lanăș au tras oastea mai spre Iași și au tocmit de îmbe părțile de drum călărimea. Și era acéia oaste și de țară și la Ghimini lanăș, cît să putea, la 24.000 fără greș să socotească. De ar hi fostă la un gînd, ce era? Nedînd război cazacilor, să le închidză hrana și drumurile den toate părțile, ce ar hi făcut cu tabăra Timuș?</p>
               <p rend="justify">
                  <hi rend="italic">Zac. 21.</hi> La suitul taberii Căzăcești pre coastă, la deal, sărisă o samă de oșteni de țară și înfrînsésă pre călăreții lui Timuș, de i-au băgat pănă în tabără. Și acolea în deal, dacă s-au suit toată tabăra, că era îndesară, s-au aședzat pre mas și acolea au mas preste noapte. Iară den oastea lui Ștefan-vodă, într-acea noapte, mulți lăsînd oșteniia, au mărs spre casele lor.</p>
               <p rend="justify">
                  <hi rend="italic">Zac. 22.</hi> A doa dzi, Timuș cu tabăra legată au purces dirept asupra oștilor lui Ștefan-vodă, spre oraș, fără nici o siială, dodeindu-i moldovenii cîte oarece de pe de laturi. Ce vădzînd Ștefan-vodă și Chimini lanăș că scade oastea și într-acea noapte s-au scurs în giumătate, pănă între vii au ținut drumul orașului, iară dentre vii au luat Bahluiul în sus și cîțiva boieri de casa lui Ștefan-vodă cu totul.</p>
               <p rend="justify">
                  <hi rend="italic">Zac. 23.</hi> Timuș într-acéiași dzi, după ce au îm-pins oștile lui Ștefan-vodă, au intrat în tîrg ș-au descălecat în curțile cele domnești și tabăra iezise toată înaintea curții și penpregiur. Și au ședzut așea, cu tabăra iezită, pănă la [venirea socru-său, lui Vasilie-vodă, în Iași de la Cameniță. Iară pănă a sosi Vasilie-vodă, au prădat cazacii codrii lașilor de la drumul Căpotéștilor, pănă aproape de Huși, și scosesă fără număr vită, care apoi, dacă au sosit Vasilie-vodă, pre cîtă au aflat nemîncată, tot cîte un zlot au dat cazacilor pre vită și au dat știre la oameni de ș-au luat vita, care o au cunoscut.</p>
               <p rend="justify">
                  <hi rend="italic">Zac. 24.</hi> Mulți au perit atuncea de cazaci, oameni neștiutori ce sînt cazacii oploșiți în tîrg. Alții merge să să închine la Ștefăniță paharnicul, carele era cu Timuș, ce nu agiungea pănă la Ștefăniță, că-i tum-pina cazacii și-i omorîia, între carii și Tăutul armașul și alții mulți ș-au pus capetele de cazaci.</p>
               <p rend="justify">
                  <hi rend="italic">Zac. 25.</hi> Pre Vasilie-vodă vestea de izbîndă lui Timuș l-au tumpinat la Zvancea cu care veste Grigorie comisul singur mersesă și l-au îmbrăcat cu haină cu soboli. Și îndată au trecut Nistrul la Zvancea, că cetatea Hotinului nice într-un chip n-au vrut să o dea tîrgoveți! cu pîrcălabul lor, cu Hîjdău, ori că au vrut așea de credincioși să hie lui Ștefan-vodă, care lucru n-aș da să hie într-ai noștri pănă într-atîta nevoința pentru singură credința, ori că s-au siit pentru jacuri ce făcusă tîr-goveții în carăle boierilor, pecum s-au pomenit, și slobodzise cîteva săcalușe în sîngur Vasilie-vodă. Și aceasta ieste pricina, nu alta. Și în cîteva rînduri au trimis Vasilie-vodă la Hîjdeu, carele era pîrcălab pus de Ștefan-vodă, și la tîrgoveți, cu mare giură-mînturi, ce nici într-un chip n-au vrut să dea cetatea și au ținut vro doao luni, pănă la a doa venire a lui Ștefan-vodă den Țara Muntenească, îi încun-giurase Vasilie-vodă și cu niște némți ai săi, de-i bătea și tot au ținut cetatea toata vara închisă. Așea cu anevoie să agoneséște ce să pierde odată.</p>
               <p rend="justify">
                  <hi rend="italic">Zac. 26.</hi> Vasilie-vodă dacă au sosit la Iași, după sfat ce au făcut cu ginere-său, cu Timuș, s-au mutat Timuș cu tabăra la Gălata, iară Vasilie-vodă au rămas în curte, gătindu-să asupra lui Matei-vodă, cu mare gătire, dînd știre țărîi să încalece tot omul, iertînd pre toți de toate vinile, de ari hi și greșit cineva, împrotiva domniei.</p>
               <p rend="justify">
                  <hi rend="italic">Zac. 27.</hi> Aicea caută cum nu să poată trece ce ieste să hie, că după izbîndă acéia, Vasilie-vodă să hie întors pre ginere-său înapoi, și să se hie așădzat iară cu paza trébilor la împărățiie, întărin-du-să cu slujitorii streini, cum avea avuțiie, nime n-ar hi mai venit asupră-i. Și așea-i sfătuia pre Vasilie-vodă și o samă de boieri. Ce, în nedejdea neîndoită pre oști Căzăcești, ce avea Vasilie-vodă, să-și răscumpere strîmbătatea despre Matei-vodă în-tîi și mai pre urmă și despre Racoții, cumu-și dzi-cea Timuș că den Țara Muntenească pen Ardeal să va întoarce, au biruit sfatul, numai să margă asupra lui Matei-vodă. Iară nu omul, ce Dumnedzău sfarîmă războaiele, precum dzice Scriptura:</p>
               <p rend="justify">
                  <hi rend="italic">Zac. 28.</hi> Nu să cade să trecem poticala nemților de șaugăii țărîi noastre, la munți pre Oituz, de care némți s-au pomenit că-i pornise Chimini lanăș den Iași înainte pen strîmtori de-a diréptul. Și apoi, amu în munți, s-au îndemnat șavgăii de la Ocnă și au ținut calea pedestrimei aceiia a lui Racoții și cu sfatul a unuia den șavgăi, dacă să vor apropiia de némți, să cadză toți la pămînt, pănă va trece focul sinéților, cum dau némții odată toți. Așea au făcut, cădzind toți la pămînt. După ce s-au stîmpărat sînețăle, pănă a găti al doilea dires némții, au intrat șavgăii într-înșii cu coase și cu topoară, ce au ei lungi în coade și-au perit cîțva némți acolea de dînșii, cît le-au căutat aceii pedestrime a lăsa și pușcile în munți și de-abiia s-au dezbărat de șaugăi bulucurile acélealalte de némți. Pentru care fapte a șavgăilor, apoi Alexandru Costin, fiind po-vață dată den Iași acelor némți, au ședzut un an încheiat în temniță la Făgăraș, în obedzi.</p>
               <p rend="justify">
                  <hi rend="italic">Zac. 29.</hi> Ștefan-vodă pănă în Trotuș au mărs cu Chimini lanăș, iară den Trotuș, avîndu nedejde pre Matei-vodă de agiutor mai de sîrg și trăgea și boierii în Țara Muntenească și poate să hie că și patima nemților de șavgăi făcea oarece sială, s-au despărțit de Chimini lanăș și au luat Totrușul în gios pren Focșeani, în Țara Muntenească.</p>
               <p rend="justify">
                  <hi rend="italic">Zac. 30.</hi> Aicea în Iași, pănă la purcesul lui Vasilie-vodă în Țara Muntenească, au perit Cotnarschii pisariul leșesc de credință a lui Vasilie-vodă, om deplin la toate trébile, de Timuș ginerile lui Vasilie-vodă, den hirea lui acea de tiran ce era și de om sălbatecă și fără nice o frică de Dumnedzău, scornind pricină că ieste leah și el opriia pre Vasilie-vodă să nu-și dea fata după Timuș. Deci, într-o dzi au trimis, poftindu-l de la Vasilie-vodă, să-l trimață, că-i ieste de treabă. Negîndind Vasilie-vodă de una ca acéia, l-au trimis la dînsul, la Gălata mănăstirea și acolea dacă au mărs, au învățat pre cazaci de ai săi cu săbiile gata. După voroava ce-au avut scornită cu dînsul, la ieșitul de la voroava lui, au dat cazacii, ce era gata de acéia faptă, cu săbiile într-insul și l-au omorît cu mare tiranie, fără nice o milă. De care faptă a lui Timuș, deaca au audzit Vasilie-vodă, numai nu să otrăviia de voie rea. Și îmbla Timuș cu acéia gînd și pre Toma vornicul si pre lordachie visternicul, tot dentr-acéia pricină, dzicînd că acești doi cu Cotnarschii opriia pre Vasilie-vodă să nu dea pre doamna Roxandra după dînsul. Deci îmbla si ei cu dzilele amînă si s-au cerșut de la Vasilie-vodă să-i lase să margă la țară. Ce Vasilie-vodă nu-i lăsa și au poroncit la ginere-său că mai bine mort să hie, decît să hie boierii, carii are la inimă sa cu toată credința, la grije ca acéia. Sau cu ce inimă or veni céialalți boieri de la țară la dînsul? Deci l-au mal mutat de la gîndul lui. însă boierii acești doi tot cu fereală îmbla și tot pre ascuns noaptea pe la poarta despre casăle despre doamna veniia la Vasilie-vodă. De care toate suspina greu Vasilie-vodă și-și frîngea mînule de ginere ca acéia.</p>
               <p rend="justify">
                  <hi rend="italic">Zac. 31.</hi> Au purces Vasilie-vodă den Iași în Țara Muntenească cu al treilea rînd asupra lui Matei-vodă domnul muntenésc. Și întîi Timuș cu tabăra căzăcească și al doilea conac au stătut la Podul înalt pre Bîrlad și acolea au făcut Timuș oștilor Căzăcești căutare și le-au împărțit de la Vasilie-vodă lefe și căpeteniilor și oștenilor tuturora. Era de capete Căzăcești cu acéia oaste polcovnici Bohun anume și altul Nosaci, vestiți și vechi cazaci. Și tot acolea, fără nice o vină, Timuș, pentru un cu-vînt ce au dzis în sfat Bohun, au scos sabia Timuș și au lovit pre Bohun într-un umăr, de caTe rană în toată calea acéia Bohun au îmbiat cu mîna legată. Acéia om cu hirea de hiară sălbatecă era Timuș! Nu cutedza nime un cuvînt, den polcovnici, să dzică, să îndireptédze lucrurile oștilor. Ce, dendată, pre purtatul trébilor, ce era den Timuș, om tînar și fără nice o socoteală, să cunoștea că nice la un folos nu vor ieși lucrurile.</p>
               <p rend="justify">
                  <hi rend="italic">Zac. 32.</hi> De acolea au purces ostile în gios și amu Vasilie-vodă în frunte cu oastea de țară și să adaoge den dzi în dzi oastea de țară de pretutindere și pănă la marginile țărîi s-au strîns de toată oastea de țară, ca 8.000 de oameni.</p>
               <p rend="justify">
                  <hi rend="italic">Zac. 33.</hi> Matei-vodă, domnul muntenesc, luînd veste de scosul lui Ștefan-vodă den Muldova de oști Căzăcești, trimisesă pre Diicul spătariul său, să strîngă toată oastea de la marginile țărîi sale, să hie la hotar între țări de straje și cu dînsul și Ștefan Gheorghie-vodă, ciracul lui. Avea și Ștefan-vodă ca 300 de oameni într-ales călăreți și cîțva feciori de boieri tineri cu sine. Și întîi strajea lor, pentru limbă ce trimisese, s-au ivit în gura Berhé-ciului, mai sus de Tecuci, pre care o au gonit oamenii lui Vasilie-vodă cîțva loc. Ce, sărind tîrdzîu, le-au pierdut urma.</p>
               <p rend="justify">
                  <hi rend="italic">Zac. 34.</hi> Venise apele Sirétiului mare, pentru care au căutat oștilor cîteva dzile a face zăbavă, pănă a să face pod peste vase. Și așea trecînd oastea, a doa dzi de la Șiret, au intrat pre la Focșeani în Țara Muntenească și îndată, fără nici o milă, au dat foc orașului și ori pre undeși agiungea cazacii, fuma a biețălor lăcuitori nevinovați lăcașurile, odăile și hrana.</p>
               <p rend="justify">
                  <hi rend="italic">Zac. 35.</hi> Sta în tocmală cu oștile sale și Diicul spătariul a lui Matei-vodă, nu departe de oraș, de Focșeani, la o vale căriia-i dzic Milcovul cel Mare, cu alt nume Cucata. Acelui pîrîu rîpile pusesă despre oștile lui Vasilie-vodă și oastea sa tocmisă de Ceielaltă parte, stol toată oastea într-un șireag tocmită, ca 9.000 de oameni, că și de lefecii a lui Matei-vodă o samă era cu dînsul și oastea de țară, cîtă are Țara Muntenească de la București, dincoace, pănă în margine, toată era acolea adunată și acolea și Gheorghie Ștefan-vodă cu vro 300 de muldoveni. Și așea în rînd tocmită oastea muntenească aștepta pre Vasilie-vodă și pre Timuș.</p>
               <p rend="justify">
                  <hi rend="italic">Zac. 36.</hi> Întîi li s-au arătat Vasilie-vodă cu oștile sale și au stătut frunte și muldovenii, iară cazacii își tocmiia tabăra pe urmă. Și atîta au stătut muntenii la război, cît au făcut oarece harțuri cu muldovenii peste pîrîu, trecînd muldovenii și apoi trecîndu-i muntenii iar dencoace, așea în dquă-trei rînduri, pănă au trimis Vasilie-vodă némți ce avea și s-au supus pre supt maluri. Deci au luat călărimea muldovénilor si malul dencolea. Iară cît au vădzut muntenii apropiiată tabăra cazacilor de pîrîu, au purces în răzsipă, cine încotro i-au părut. Gonit-an muldovenii și o samă de călăreți și den cazaci, pănă la Rîbnic, iară n-au perit oșteni așea mulți den munteni, c-au luat devreme fuga.</p>
               <p rend="justify">
                  <hi rend="italic">Zac. 37.</hi> După acéia răzsipă a oștilor muntenești, care s-au făcut mai mult den prostiia Diicului spătariului au fost, că niciși trebuiia să aștepte el pănă într-atîta pe oastea ce era cu foc și el numai cu călărimea, au purces Vasilie-vodă cu Timuș spre Tîrgoviște, stricînd și ardzînd ce le-și sta înainte. Iară Matei-vodă, domnul muntenéscu, lu-înd veste și de răzsipă oștilor sale la margine și că vine asupra lui întins Vasilie-vodă cu Timuș, nemică cu acéia sminteală a oștilor dentîi nu s-au spăimîntat, ce, strîngîndu-și oastea de țară și lefecii ce avea, au purces și el den Tîrgoviște și ș-au ales Ion foarte bun de dînsul, la o poiană între Ialomița apă curatoare și între un pîrîu foarte tinos și de trecătoare rău, la un sat anume Hinta. Și acolea au stătut cu mare inimă, nu așè oștilor sale, cum el singur, așteptînd pre Vasilie-vodă. Trimisesă Matei-vodă și altă samă de oameni, siiméni și lefecii o samă, Diicului spătariului la margine într-agiutor. Ce, dacă s-au tîmpinat cu veste că s-au răssipit oastea acéia cu Diicul spătariul, au purces oastea acéia înapoi și i-au agiuns la Teleajina fruntea oștii lui Vasilie-vodă. Au stătut muntenii călări la vad, pentru să să mai depărtédze pedestrimea.</p>
               <p rend="justify">
                  <hi rend="italic">Zac. 38.</hi> Părut-au și lui Vasilie-vodă și lui Timuș că va hi acolea Matei-vodă sîngur cu toată oastea, la Teleajina. Apoi dacă s-au vădzut că ieste oaste puțină, au dat oștenii lui Vasilie-vodă pre trei locuri préste apă și n-au stătut muntenii, ce s-au dat înapoi. Iară gonașii îndată au agiuns și pe siiméni și acéia dîndu-să înapoi, s-au apărat pen niște dumbrăvi, ce sînt acolea. Și dînd știre lui Vasilie-vodă de săiménii acéia, au purces și sîngur Timuș cu o samă de oaste călare căzăcească, lăsînd tabăra pre urmă cu Vasilie-vodă. Și dacă au agiuns Timuș au descălecat pre cazaci gios, la năvală, asupra săimenilor. Ce, tot au mărs, apărîndu-să foarte tare den foc siiménii, pănă au intrat într-altă pădure, ce era lunca Praovii și nu le-au stricat nemică cazacii păn în noapte, bătîndu-se den foc, fără ce au picat și den săiméni și den cazaci. Din cazaci au perit și doi sotnici atuncea.</p>
               <p rend="justify">
                  <hi rend="italic">Zac. 39.</hi> Vesel Matei-vodă că i-au hălăduit siiménii și c-au putut răspunde focului cazacilor, lînd mare inema și nedejde dentr-acéia tîmpinare siimé-nilor cu cazacii. Iară Timuș, după acéia goană, n-au vrut să să întoarcă la oaste, pre care au apucatu-o noaptea, cît au trecut apa Teleajinii, ce au rămas cu masul la unu satu, anume Cocoréștii la niște case boierești. Aflînd casele pline de toate bucatele, singur au pus de au dat foc caselor, dacă s-au sculat de la masă amețit de vin.</p>
               <p rend="justify">
                  <hi rend="italic">Zac. 40.</hi> A dooa dzi, oastea trudită den cale și obosită tabăra, necercînd ce loc este înainte, unde și cum stă și în ce loc nepriietini și cum departe, de-abiia de-au îngăduit vro două, trei ceasuri, au și dzis trîmbițile de purcesul oștilor. Mult au stătut Vasilie-vodă, sfătuindu-l să rămîie acéia dzi, să răsufle oastea, să să strîngă bine toată și să să cerce locurile și pe alt loc, nu pe acolea, pre unde anume alesesă Matei-vodă, să-i hie îndemînă a sta împrotiva. Ce, cui să dzicea aceste, sau cu cine să sfătuiia? Cu unu om în hirea hierălor. Polcovnicii carii era, unul un cuvînt nu cutedza să dzică, că numai pentru un cuvînt, cu sabiia zmultă da ca-n-tr-un dulău într-însul. Și Bohun polcovnicul cu mîna legată de rană cu sabie, făcută de dînsul, îmbla ca fără sine.</p>
               <p rend="justify">
                  <hi rend="italic">Zac. 41.</hi> Aicea caotă aceasta izbîndă den ce și cum s-au prilejit lui Matei-vodă și ca acéia izbîndă, care nu să va hi prilejit alta ca acéia în toată viața lui, cîte au avut den războaie în dzilele sale. Că cine ari putea să creadză în socoteală, să să înfrîngă oastea căzăcească cu tabără, de oaste cum ieste oastea muntenească? Nu să defăima, ce, ori pedestrașul, ori călărețul vei socoti, nu vei afla să hie de potrivă sinetașului căzăcesc. Ce vei dzice: „Fost-au acolea sirbi, unguri, léși, nu numai munteni”. Așea ieste, léși au fost putini. Ce ari hi făcut ei numai, de ar fi fost tocmală în oastea căzăcească pre obiceiul lor ? Iară pre unguri și pre sirbi nu-i aleg den munteni, nici sîntu siiménii, sîrbii sau ungurii atocrna cu focul cazacilor, cum nice darabantul muntenésc. Eu, ce ieste partea mea, toată izbîndă aceasta a lui Matei-vodă de la Hinta (alegînd deosebi voia și orînduiala lui Dumnedzău, numai pre socoteala omenească grăind) ieste den nebuniia lui Timuș întîi și den bărbățiia și a lui Matei-vodă al doilea, însă den nebuniia lui Timuș cu cîțva mai mult, că socotind vitejiia lui Matei-vodă de atuncea, cum îmbla pe denaintea oștilor sale, îmbărbătînd în frunte, să să hie apropiiat toată oastea căzăcească cu tabăra legată, nu rumtă, cum au rumtu-o Timuș în trei părți să să hie lipit, să înceapă a da la ténchiu, nice ar hi scăpat Matei-vodă fără primejdi-ia sau morții, sau ranei mai grelei, de cum i s-au prilejit tot atuncea, nice săiménii ar hi ținut mult împotriva focului lor. Ce toată pricina au fost izbîndii aceia nebuniia lui Timuș, care nice voroviia cu nime, nici întreba de polcovnicii săi sau de cineva. Oastea obosită cu atîta cale tot într-acéia dzi, cu tabăra rumtă în trei părți, precum ieste marșul și tocmala în război, socotește.</p>
               <p rend="justify">
                  <hi rend="italic">Zac. 42.</hi> Ce, dacă au vădzut Vasilie-vodă că cu sfatul nu folosește nemică, au suspinat și lăsincl în voia lui Timuș toate, au purces cu oastea sa iară în frunte și pre urmă Timuș cu tabăra, scîrș-cînd în dinți, cum că să laudă moldovenii că ei au făcut izbîndă de la Focșeani și de la Telejina. Mergea oastea, ales tabăra cazacilor, cu greu pen locuri strimte și tinoase și pre pîrîul Hintei numai un podeț. Și întîi, deaca au trecut oastea lui Vasilie-vodă podețul în poiană, au luat aripa în-a-stînga și s-au pus șirag în rînd împrotiva aripii a lui Matei-vodă cei direpte. Iară în direaptă și singur mijlocul au lăsat Vasilie-vodă taberei Căzăcești, împrotiva mijlocului și aripii ceii den-a-stînga a lui Matei-vodă. însă tabăra căzăcească, dacă au venit pănă la un loc, au stătut și n-au vrut Timuș să o aducă în rînd, alăturea cu oastea moldovenească, dzicînd: „Lasă, vitejii, moldovenii or bate ei pre munteni și singuri, fără de noi!” (Aicea caută că agiungea aceasta una nebunie la întreagă sminteală.)</p>
               <p rend="justify">
                  <hi rend="italic">Zac. 43.</hi> Iară Matei-vodă în tocmală sta într-acesta chip: aruncasă un șanț penpregiurul taberii sale, den apa lalomiții den sus, pănă în apa den gios și au scos oastea denafară de acel șanț. Den-a-di-reapta au pus curtea, ce să dzice la dînșii roșii1, și altă oaste de țară și au pus o samă de pedestrime, siiméni. Și acéia aripă era împotriva muldovénilor. Iară el singur au stătut în mijloc cu livinții și cu dărăbanții și cu o samă de săiméni, cu pușci tocmite pentre pedestrime. Iară în-na-stînga, ce să prinde împotriva cazacilor, au pus léșii lefecii și unguri. Și așea, cu oastea scoasă den șanțuri, nu departe, au stătut și au așteptată pre cazaci și oastea Moldovei.</p>
               <p rend="justify">
                  <hi rend="italic">Zac. 44.</hi> Cîteva ceasuri au stătut oștile rnuldove-nești, așteptînd să să apropie tabăra căzăcească și trimițînd rîrid după rînd Vasilie-vodă la Timuș, să să apropie tabăra, n-au vrut, ce au răspuns: „Să înceapă dumialor războiul, că oi veni și eu”. N-au avut ce face Vasilie-vodă, au mai clătit cu toată oastea și au început muldovenii harțul cu muntenii. Da săiménii lui Matei-vodă în muldoveni cu foc, ce și Vasilie-vodă o sută de némți foarte buni ce avea au trimis să sprijenească călărimea Moldovei. Au stătut némții împotriva focului săiménilor și pre obiceaiul său, cum slobod o dată focul, s-au îndemnat mai mult de giumătate oastea Muldovei și au făcut acéia năvală cu steaguri asupra muntenilor, cît toată curtea, ce să chiamă la dînșii roșii, au dat dos și amu unii și peste lalomițe didése, nesocotind vadul. Pănă în corturile muntenilor au mărs moldovenii cu acéia năvală și nime nu poate să dzică că nu era acéia năvală a mare viteji. Și să hie fost și tabăra cazacilor odată, alăturea, cu focul asupra mijlocului și aripii cei den-a-stînga a lui Matei-vodă, s-ar hi ales lucrul. Ce, neavînd Matei-vodă la mijloc, unde era el, nici o treabă și aripa lui Ceielaltă, s-au mutat singur cu capul său în aripa den-a-direapta, unde era înfrîntă de moldoveni oastea lui și au dat îndărăpt călărimea Muldovei, întorcînd toate pușcile în muldoveni și toată pedestrimea. Și amu viind mai des focul, s-au dat moldovenii încet iară înapoi și într-acéia desime a focului picînd cîțva den muldoveni, au perit și căpitanul de némți a lui Vasilie-vodă, om oștean dirépt, de neamul său leah. Pușcile nepăfă-site da în muldoveni.</p>
               <p rend="justify">
                  <hi rend="italic">Zac. 45.</hi> Și așea puind Matei-vodă războiul iară la loc la aripa sa den-a-diriapta, Timuș, cu nebuniia sa, au rupt numai o samă de pedestrime căzăcească cu o samă de pușci, fără tabără, fără altă tărie și i-au apropiiat de mijlocul oștii muntenești, unde venise iară la loc Matei-vodă și sta îndemnînd oastea sa asupra cazacilor, însă era atîta loc încă, cît de-abiia să agiungea cu glonțurile unii pre alalți și lucra pușcile de îmbe părțile. Cazacii pre-ncét tot să apropiia de oastea muntenească pre furiș, că este locul foarte spinos acela și cînd da pușcile lui Matei-vodă într-înșii, toți cădea la pămînt. Iară aripa den-a-stînga a lui Matei-vodă, unde era și léșii, sta plecată pre cai neclătiți, deprinși léșii și știutori hirii Căzăcești. Vădzîndu-i fără tabără, pedestrime goală, singură în cîmp, aștepta cu inimă să să mai apropiie cazacii. Timuș sta cu tabăra înapoi, des-părțidu-o în duă părți, fără nici o socoteală, pănă s-au scornit chiotul între cazacii cei den frunte si și-au slobodzit focul. Den care foc au nemerit și pre Matei-vodă un glonț de sineț aproape de închietura genunchiului și l-au priceput îndată un paic și au năvălit la scara lui Matei-vodă, să nu cumva cadză. L-au gonit pre paicul de la sine cu sudalmă Matei-vodă și nearătîndu-să nemică de rană, au îndemnat oastea sa, ca un deplin oștean. Și atuncea au sărit léșii dirapt asupra pedestrimei Căzăcești și îndată au înliat cu săbiile într-înșii și într-un ceas statură cîteva trupuri de cazaci și răniți foarte mulți, că i-au călcat călăreții păn aproape de tabără. Și după aceasta a doa îndereptătură a oștilor a lui Vasilie-vodă, ales a cazacilor, în carii era toată nedejdea și ochii &amp; tuturor, au cădzut tuturora inimile gios, cît nime n-avea nedejde de izbîndă, ce mîhniți toți și înspăimați. Nebunul Timuș ce să facă nu Știia, făr de nici o tocmală și nice o rînduială. Striga cazacii: „Dziceți-ne, în vro parte ori să mergem, ori să ne aruncăm șanțuri pre obiceiul nostru”. Nu era amu nici sfat, nici orînduiala. Și totodată cu aceste să scornisă un vivor den sus cu ploaie dirept în fața oștii lui Vasilie-vodă și ca acéè furtună, cu sunetul copacilor și cu ploaie răpede, cît să părea că este anume urgiia lui Dumnedzău orînduită asupra céștiia oști, cîtă era despre Vasilie-vodă. Și Matei-vodă cu tunuri adăogea groaza oștii și sămeți amu oștenii lui. Deci întîi aripa oștii noastre, Moldovei, au purces în răzsipă. Vasilie-vodă, vădzind a vedere răzsipă oștii sale, s-au mutat cătră tabăra căzăcească, la Timuș, carele încă căzniia cu tabăra, întîi ce o rumpsése. să o împreune la loc. Pe o ploaie și furtună ca acéia nici de un spori nu era, ce, cîți au putut a să încălăra cazaci, s-au încălărat și au plecat și Timuș cu Vasilie-vodă fuga, lăsînd toată tabăra și bieții pedestrași la perire.</p>
               <p rend="justify">
                  <hi rend="italic">Zac. 46.</hi> Perit-au în cést război oameni însemnați den boierii Muldovei, Bucium stolnicul den tun lovit și Hristodul cămănariul și den slujitori puțini, den pedestrimea căzăcească cîțva den céia ce au fost în frunte, precum s-au scris, den némții a lui Vasilie-vodă în giumătate. Vii mulți și den oșteni de țară și den cazaci au cădzut pre mîna lui Matei-vodă. Iară și den munteni nu fără scădere în oameni au fost si mai vîrtos primejdiia lui Matei-vodă, cu rana ce i s-au prilejit, den care, cu adevărat și bătrîn au fost, iarn cît ar hi mai putut trăi, rana acéia i-au scurtat rămășița dzilelor, că pănă la anul, netămăduit de acéia rană, au murit. Că să nu hie fost rănit, de-abiia cineva de ar hi putut scăpa, den muldoveni și cazaci, unde întrasă și cu ce tocmală.</p>
               <p rend="justify">
                  <hi rend="italic">Zac. 47.</hi> Așea fîrșind și acesta război Vasilie-vodă cu Matei-vodă, pe urma si nărocul celoralalte războaie ce au avut mainte, au luat cu Timuș cîmpii pre la Grădiște, trecînd Sirétiul la Vădéni, au venit la Iași, la scaunul său, cu mare mîhniciune tuturor lucrurilor sale.</p>
               <p rend="justify">
                  <hi rend="italic">Zac. 48.</hi> Nime nu s-au gîndit pentru pedestrimea căzăcească să iasă cineva viu den cîți rămăsese după fuga oștii ceii călări. De mirat hirea cazacilor la nevoie. După ce li-au fugit toate capetele și hatmanul lor, ei în de sine în loc au rădicat cap și au legat tabăra și s-au apărat pănă în noapte și apoi noaptea în tabără au făcut focuri de carăle lor și de spini, iară singuri au purces cu tocmală, fără tabără, numai pedestri și au ieșit toți păn într-unul, fără nici o dodeială, aicea în țară.</p>
            </div>
            <div type="div2">
               <head>Capul al noosprădzécelè</head>
               <p rend="start">
                  <hi rend="italic">Încep. 1.</hi> Aicea în Iași, Timuș odihnind după ospățul de la Matei-vodă dzéce dzile, au purces spre țara sa, iară Vasilie-vodă iară s-au aședzat în scaun, că la Poartă îi sta domniia nestricată, însă, nu îndelung în pace, că cerînd Ștefan-vodă de la Matei-vodă agiutori, să margă în țâră, i-au dat 400 de săiméni și den dărăbanții săi cine au vrut de bunăvoie în leafa lui Ștefan-vodă și din livinți o samă. Și au întrat iară Ștefan-vodă în țara cu acel agiutori de la Matei-vodă pre la Focșeani și s-au așădzat la Răcăciuni, la un sat al său, deodată, așteptînd și alt agiutori și de la Racoții cneadzul Ardealului.</p>
               <p rend="justify">
                  <hi rend="italic">Zac. 2.</hi> Cu anevoie să tocmăsc doi domni într-o țară! Așea Vasilie-vodă, pănă a nu să mai îngloti și a să întări partea lui Ștefan-vodă, au ales 800 de oșteni într-ales, orheieni și lăpușnéni și i-au trimis asupra lui Ștefan-vodă, cu nepotu-său, Ștefan paharnicul, și den sate boierești cîtăva samă de oameni, carii ținusă calea lui Ștefan-vodă la fuga de la Popricani și omorîsă țăranii acéia și pre Moreanul hatmanul lui Ștefan-vodă.</p>
               <p rend="justify">
                  <hi rend="italic">Zac. 3.</hi> Strajea lui Ștefan-vodă era la Bacău, 400 de oameni călări și vro... săiméni și amu era cîțva den boieri și feciori de boieri adunați la Ștefan-vodă: Andronic sărdariul, Darie spătariul, Antiphie-aga si alți boieri de mainte cu dînsul. Și cu strajea lui Ștefan-vodă din boieri au fost Mogâlde paharnicul și Sturdzea visternicul. Dacă au simțit venirea lui Ștefăniță paharnicul asupra sa cu oștile lui Vasilie-vodă, s-au dat la o rîpă ce ieste aproape de sat de Faraoni anume Valea Saca, și s-au tocmit acolea stol pre un pisc, alăturînd lîngă sine și dărăbanții ce era munteni. Și cum veniia întins orheienii la dînșii împiedecați cu trecătoarea rîpii aceiia ce s-au pomenit, nu trecuți bine toți, au sărit călăreții lui Ștefan-vodă și înloc i-au înfrînt pre orheieni. Au plecat fuga si Ștefăniță paharnicul și Hînceștii și i-au gonit strajea acéia a lui Ștefan-vodă, pănă i-au trecut fără vad apa Bistriții. Pre alții, carii au luat drumul spre (Roman, i-au gonit pănă în Roman. Și i-au cuprins și țărănimea acéia pre care Ștefan-vodă i-au omorît, iară altora le-au tăiat urechile.</p>
               <p rend="justify">
                  <hi rend="italic">Zac. 4.</hi> După acéia izbîndă, strajea lui Ștefan-vodă s-au mutat la Săboani, mai sus de Roman, iară Ștefan-vodă de la Răcăciuni s-au mutat la Bacău, adăogîndu-i den dzi în dzi oameni de Țară de Sus toată și den gioséni mulți. Și acolea i-au venit și agiutoriul și de la Racoții cneadzul Ardealului, 1.000 de oameni cu Boroș lanoș.</p>
               <p rend="justify">
                  <hi rend="italic">Zac. 5.</hi> Vasilie-vodă vădzindu-să iară la cumpănă grea și țara îndoită cu urîciune spre dînsul și doamna sa la Suceavă cu toată inema ce avea, cetatea Hotinului era ieșită de supt ascultarea lui, că era închisă cetatea și tot să ținea pre numele lui Ștefan-vodă, unde era să mai năzuiască nu avea, cazacii amu înfruntați și rușinați cu Timuș în Țara Muntenească și doi nepriietini tari pre acéle vrémi, și Racoții și Matei-vodă, să mira ce va face. Iară tot nelăsîndu-să, scrie slujitori și au tras și orheienii și lăpușnénii la sine și au răpedzit și la cazaci, și-i lăsase Timuș 200 de cazaci cu Hluh polcovnicul. Au făcut și el de toată oastea vro 4.000 de oameni și au ieșit dentîi la Movile pre Bahlui. Apoi, dacă au lovit și al doilea rînd strajea lui, ce era cu Grigorie paharnicul, iară strajea lui Ștefan-vodă au purces spre Tîrgul Frumos și acolea, dencoace de Tîrgul Frumos, la Sirca, s-au tumpinat cu Ștefan-vodă.</p>
               <p rend="justify">
                  <hi rend="italic">Zac. 6.</hi> Acest război cum au fost și cum s-au prilejit, nici unii părți nefățărind, că nemică nu strică credința așè celora ce scriu letopisețele ca fățăriia, cînd veghe voia unuiè și coboară lucrul cu hula altuia, noi, macara că am hi datori cu pomenire lăudată mai mult lui Ștefan-vodă, de la carele multă milă am avut, decît lui Vasilie-vodă, de la carele multă urgiie părinții noștri au petrecut, iară dreptatea socotind, nu poci scrie într-alt chip.</p>
               <p rend="justify">
                  <hi rend="italic">Zac. 7. </hi>Deci, den hărnicia domnilor, departe mai în frunte a lui Vasilie-vodă, că s-au aflata pururea în fruntea oștii sale, singur învățînd, mutînd steagurile și îndemnînd, iară Ștefan-vodă în oastea sa de față n-au fost, ce au stătut departe de la oaste înapoi. Iară numărul oștii și hirea și acelea tot era mai tare Vasilie-vodă și mai mulți oșteni la Vasilie-vodă și mai buni călăreți, însă toți îndoiți și hirea neamului lacomă la înnoituri. La Ștefan-vodă era 1.000 de unguri călări, pre atîtea era si moldoveni și era 500 de pedestrași munteni și altă strînsoare. Iară la Vasilie-vodă 3.000 de călări, 400 de cazaci, 200 de săiméni cu darabani. Ce, a vedere au fost voia lui Dumnedzău spre stîngerea casii lui.</p>
               <p rend="justify">
                  <hi rend="italic">Zac. 8.</hi> Tocmise oastea sa Vasilie-vodă cuprin-dzind drumul carele vine de la Tîrgul Frumos preste Sirca. însă Borăș lanoș, oblicind că pe la pod este loc rîpos, au lăsat drumul și au purces în sus pre costișe, alăture cu pîrîul. Vasilie-vodă încă au purces în sus pre culme împotriva lor și au stătut așteptînd războiul. Den oastea a lui Vasilie-vodă au ieșit harțul, iară Borăș lanoș den oastea sa n-au lăsat, ce s-au arătat mai îndrăzneț cu oastea lui Ștefan-vodă, decît Vasilie-vodă, că au trecut pîrîul.</p>
               <p rend="justify">Și lui Vasilie-vodă s-au cădzut, nu harțul, ce cu toată oastea să margă asupra, încet, cu tocmală, alăturea cu pedestrimea. Ce, așteptînd Vasilie-vodă den loc neclătit, céialalți încă stătuse și deprinși cu izbînde amu în cîteva rînduri ei, au sărit întîi muldovenii în frunte și ungurii după dînșii. De acéia săritură a oștenilor a lui Ștefan-vodă, cum s-au dat harțul lui Vasilie-vodă înapoi, cum ieste dédina harțului, cum au plecat și steagurile lui Vasilie-vodă fuga, fără nici o nevoie, care încotro, au stătut cu ochii, oilor, nu oștenilor sămănătoare oaste. Bieții pedestrași n-au apucat nici focul să-l sloboadze deplin, ce îndată, într-o clipală, cum s-ari dzice, ochiului, s-au înșirat steagurile a lui Vasilie-vodă pre Bahlui în gios cu fuga. Iară pedestrimea au luat pre Bahluieț la Cîrlegătură. Și cazacii, cu puțină scăderea sa, iară au hălăduit pe la braniște și s-au năzuit la Nistru. Singur Vasilie-vodă, va-dzînd răzsipă oștii sale, au purces și el deodată foarte cu puțini lîngă sine. Apoi s-au strîns pe lîngă dînsul den capete slujitorilor și den Hîncéști unii și l-au luat între sine, apărîndu-l cu mare lauda sa și veste și pomenire cinsteșă. La vréme ca acéia să stai la nevoia domnului, cu cinste vécinică hie-căruia ieste.</p>
               <p rend="justify">
                  <hi rend="italic">Zac. 9.</hi> Gonit-au gonașii pre Vasilie-vodă pănă aproape de Prut și l-au tot apărat carii era pe lîngă dînsul, precum s-a pomenit. Și trupuri așea multe n-au cădzut; den oameni mai însemnați: Nechita vamășul și Isar clucériul. Și l-au prins viu și pre Gheorghie hatmanul, fratele lui Vasilie-vodă, cădzut cu calul la coborîș.</p>
               <p rend="justify">
                  <hi rend="italic">Zac. 10.</hi> Vasilie-vodă, după acesta război, au trecut Nistrul la Rașcov și acolea petrecînd cîteva dzile s-au mutat la Volodijin, un oraș căzăcesc si de acolea au trimis pre Tordachie visternicul sol la Hmil hatmanul, la cuscru-său. Iară Ștefan-vodă, lăsind Iașii, numai ce au venit pănă la pod și de acolea orînduind la scaunul lașilor caimacami, singur au purces cu oștile sale la Suceavă, unde era casa lui Vasilie-vodă și inema toată închisă în cetatea Sucevei, cu Toma vornicul den boieri, avîndu 80 de săimeni și pușcari de loc și némți 60 lefecii în cetate.</p>
               <p rend="justify">
                  <hi rend="italic">Zac. 11.</hi> Ștefan-vodă clacă au sosit la Suceavă au descălecat la un satu aproape, anume Șchéia, în casele lui Toderașco logofătul. Iară înpregiurul cetății s-au îngropat săiménii săi și o samă de unguri ș-au adus pușcile și de la Hotin și de la Iași și au început a bate cetatea, ce nu-i strica nemică.</p>
               <p rend="justify">
                  <hi rend="italic">Zac. 12.</hi> Să adăogéa țara de pretutindirea la domn de iznoavă nou, iar și Vasilie-vodă, unde era, nu dormiia. Ce, orice nevoința pune omul, sorocul lui Dumnedzău, amu orînduit așea, a-l clăti nu poate nime.</p>
               <p rend="justify">
                  <hi rend="italic">Zac. 13.</hi> Preste scurte dzile sosi veste cum Timuș iară cu 9.000 de oameni întră pre la Soroca în iară și amu lovisă oamenii lui Vasilie-vodă și pre Grumadzè căpitanul, carele era în cîmpii Sorocii cu straje. Și știia Ștefan-vodă că nu s-a lăsa cu atîta Vasilie-Vodă asupra lui, ce agiunsése și el la Racoții, cneadzul Ardealului și la Cazimir, craiul leșesc, cărora amîndurora era urît Vasilie-vodă pentru legătura cu cazacii. Deci, de la Racoții îndată i-au orînduit cu Petchi Iștioan, cu toți săcuii, ca pe 4.000 de oameni, iară craiul leșesc cu polcovnic ce avea la Cameniță, anume Condrațchii cu 1.000 de léși călări, i-au trimis porunca aceasta, de ari veni vro oaste asupra Moldovei căzăcească, să nevoiască cu toată osirdiia, adunundu-să cu moldovenii, să-i smintească, care lucru apoi așea au fost.</p>
               <p rend="justify">
                  <hi rend="italic">Zac. 14.</hi> Dacă au simțit Ștefan-vodă oastea căzăcească apropiiată amu cătră Prut și au oblicit că tătari nu sînt, nu spre Roman, ce spre Cotnari au purces, știind că sosește și Petchi Iștioan cu oastea ungurească. Vrea să țiie calea cazacilor la loc larg, undeva pre Jijie. Și la Cotnari s-au împreunat cu ungurii și au purces spre Ștefănești, așteptînd și pre léși. Ce, mai zăbovind léșii, n-au îndreznit ungurii a să tîmpina cu cazacii. Și așea cazacii au trecut codrul pre la Cucoréni, la Suceavă. Iară Ștefan-vodă au rămas pre șleahul lor despre Prut și a triia dzi au sosit și Condrațchii cu 1.000 de leși.</p>
               <p rend="justify">
                  <hi rend="italic">Zac. 15.</hi> Timuș, cum au sosit la cetate, de a doa dzi s-au desfrînat la jacurile mănăstirilor și întîi asupra Dragomirnei mănăstirii cu pusci au mărs și au bătut mănăstirea. Și dacă i s-au închinat, toate odoarăle, veșmintele în jac au dat și cîți bieți neguțitori era închiși acolea și mulți den boieri, rușinînd cazacii fămei și fete și nu ca creștinii, ce mai mult decît pagânii s-au purtat cu acéia mănăstire. Și să hie mai avut vréme cevași Timuș, nici o mănăstire n-ar hi hălăduit neprădată, odoacă.</p>
               <p rend="justify">
                  <hi rend="italic">Zac. 16.</hi> Oștile într-agiutori venite lui Ștefan-vodă, și leșăști și unguréști, după ce s-au adunat la un loc, au mărs îndată léșii în frunte. Și dacă au trecut toate oștile codru, au stătut pre Siréti și acolea, la unu sat anume Grigoreștii au făcut sfat împreună, Ștefan-vodă cu Petchii Iștioan serdariul lui Racoții și cu Condrațchii polcovnicul craiului leșăsc.</p>
               <p rend="justify">
                  <hi rend="italic">Zac. 17.</hi> Sfatul alege den loc cîtă osebire este între om și om. Intîi Ștefan-vodă au poftit pre Condrațchii să priimască această cinste de cătră dînșii, cum i-ar părea cu ce tocmală si cu ce socoteală și cu ce rând s-ari cădea să margă cu toții asupra acelui nepriietin, să fie toate pre sfatul lui și pre socoteala, ca unui vestit slujitori și știutori obiciaiul și hirei acelui féli de oaste a cazacilor. Au mulțemit Condrațchii de acéia cinste, carele îl tîmpină de la Ștefan-vodă și întîi aceste cuvente au dzis cătră Ștefan-vodă și cătră Petchi Iștioan: Eu, carile scriu acéstea, m-am prilejit la acest tălmăcit și la alte, mai pre urmă.</p>
               <p rend="justify">
                  <hi rend="italic">Zac. 18.</hi> „Împărații între împărați, craii între crai, domnii între domni, boierii între boieri, slugile între slugi au osebire unii decît alții cu scaune mai sus și slugile între sine unii decît alții cu cinstea să osebăsc. Graiul, stăpînul mieu, cu scaunul său, macara că ieste mai sus decît luminatul cneadzul de Ardeal, iară dumnealui Petchii Iștioan este la mai mare cinste la stăpînul său. Eu la stăpînul mieu sînt mai de gios; dumisale să va cădea să ia cîrma asupra dumisale si noi, după porunca dumisale, om face.”</p>
               <p rend="justify">
                  <hi rend="italic">Zac. 19.</hi> Acéstea dacă am spus cătră Ștefan-vodă și cătră Petchii Iștioan, au răspunsă Petchii Iștioan, cum, macara că este la stăpînul său serdar, va și poftește să hie toate pre sfatul lui Condrațchii, ca unuia carele amu atîtea războaie au avut cu cazacii și știe rîndul și hirea lor. Dacă au înțeles răspunsul (cum ar hi știut că nu or face ei așea amîndoi, cum va sfătui el), au dzis: „De vreme ce mă aleg măriile-sale să să facă pre sfatul și pre socoteala mea, poftesc dară pre dumnealor să înțeleagă hirea aceștii fèli de oști, cum ieste și ce sînt cazacii și în ce loc sint, unde sint acmu”.</p>
               <p rend="justify">
                  <hi rend="italic">Zac. 20.</hi> „Oastea căzăcească dacă apucă să să îngroape, să arunce șanțuri pregiur sine, nu la ce loc, supt cetate ca aceasta, ce hie la ce pîrîu, nedobîndită este. Acmu vedem că încă șanțuri n-au, nici bine cred de numele nostru, că sint și léși aice. Pănă mîine, de or și oblici, tot nu or crede. Cap cine le ieste, este și tînar și nebun. Trebuiește, de voim să ne mîntuim într-un ceas de acest nepriietin, pre lîngă voia lui Dumnedzău, însă să facem așea:</p>
               <p rend="justify">
                  <hi rend="italic">Zac. 21.</hi> Oastea den loc de aicea, cît va trece pîrîul, îndată să să tocmască stoluri, să-și ție cineși, bulucul, rîndul, care după care va merge și-și va ține locul. Noi, léșii, om ține fruntea, după noi oștile mării-sale cneadzului de Ardeal, după oștile ungurești, măriia-sa Ștefan-vodă cu oastea sa, că hie cînd capetele și mai pre urmă să hie să cade. Ieste, cum înțăleg, de aicea o dumbravă de ține cîțva. Deci, pănă om trece dumbrava, va merge încet oastea, iară cum om trece și or ieși la vedere oștile, nemică neoprindu-se, să purceadă rînd după rînd în treapădul calului cel mare. Că să hie grije de vreo oaste în cîmp, să ne stea înainte, acéia grije nu ieste. Ce, cum ne vor vedea, de altă nu s-or apuca, ce îndată de șanțuri să facă. Să facem dară cu toții năvală, pănă n-au șanțuri și la grabă așea de sirg, nici sinéțele nu să slobod toate. Iară cetatea că ce va da cu pușci ori cu sacalușe, acelea puțină pagubă fac în oaste, ales care mișcă și la un loc nu stă. Nu toate cîte să slobod glonțurile nemeresc, mai larg ieste pe de laturi decît omul. La noi este o poveste, că cine piere de glonț de tun, tot era de fulger să moară. Mică țintă este omul cu sabie zmultă și mai lesne strelețului a nemeri o vrabie, decît pe un om călare cu arme. Graba pierde, adevărat, de multe ori, iară de multe ori izbîndéște. Aicea anume graba trebuiește, cu dînsa să ne mîntuim de acest fél de nepriietin, că într-alt chip, de nu om nevoi să-i spargem pînă nu să întăresc cu șanțuri, nice noi, cîți sintem, nice de ar veni singur craiul, stăpînul mieu și măriia-sa cneadzul de Ardeal, nemică nu le vom face. La ce zăbavă va veni apoi lucrul, să să socotească și noi aicea fără cară, fără hrană, țărîi aceștiia va aduce zăbava noastră cu acest nepriietin mare scădere.”</p>
               <p rend="justify">
                  <hi rend="italic">Zac. 22.</hi> Acéstea sfătuia Condrațchii, care toate priimind și Ștefan-vodă și Petchii Iștuan, s-au slobodzit sfatul și a dooa dzi dez-de-noapte, cum au trecut Sirétiul în vad oastea, au purces deodată, pe cum să alesésă la sfatul de cu sară. Iară numai deodată s-au ținut ungurii de acéia socoteală, pănă au trecut dumbrava. Iară cît au trecut dumbrava, léșii îndată au purces în bici spre cetate pre la Iucșéni, iară ungurii, cît au ieșit din dumbravă la vedere și au zărit hărațul cazacilor tîmpinat cu fruntea léșilor, că avea Timuș cu sine și 200 de tătari, în loc au stătut Petchii Iștuan și Ștefan-vodă. Léșii cum s-au tîmpinat cu tătarîi și cu cazacii călări, îndată i-au împins și au stătut în tocmală pre culme asupra taberii Căzăcești, așteptînd pre oastea ungurească și pre Ștefan-vodă cu oastea de țară, totdeauna trimițînd rînd după rînd, să vie mai curund, ce n-avea cui dzice. Au așteptat Condrațchii de doao ceasuri aproape, să vie ungurii, ce, dacă au vădzut că nu folosește, au suduit în gura mare pe Petchii Iștuan serdariul lui Racoții și pre Ștefan-vodă și au dzis să dzică trîmbița de război. Să rupsese den catane, den oastea lui Petchii Iștuan, vro 200 de catane, foarte de treabă oameni și den moldoveni pre acéia samă și au purces asupra cazacilor, dirept supt cetate.</p>
               <p rend="justify">
                  <hi rend="italic">Zac. 23.</hi> Cazacii, cum au simțit de léși că sînt, cum au început a săpa șanțuri împregiurul taberii sale. Unii să apăra de léși, alții săpa bărbătéște, de arunca pămînt pre căruțe și într-o mică de ceas au rădicat șanț, deodată mic, cît era amu piedică cailor.</p>
               <p rend="justify">
                  <hi rend="italic">Zac. 24.</hi> Léșii cu năvala dentîi au mărs pănă în tabără, ce dacă au vădzut că nu vin celelalte oști, s-au dat înapoi cu steagurile, pe după casele Tătărașilor și după beséreca de acolea și în niște pomeți ce era si au stătut păn îndesară. Și de acolea apoi s-au mutat în prejma cetății despre Ipotéști aproape de cetate, numai preste un dîmb, cît covîrșiia glonțurile den cetate. Au venit îndesară și Petchi Iștuan cu oștile sale și au descălecat pre dîmb despre Iucșéni, iară Ștefan-vodă au venit și au descălecat aproape de léși. Și aceste toate nu-ți scriu, lăudînd vreo parte, ce tocma cum au fost, nu să fac laudă oștii leșăști, am prea mulți de țară martori.</p>
               <p rend="justify">
                  <hi rend="italic">Zac. 25.</hi> Preste noapte au făcut cazacii șanțuri și ș-au întărit tabăra, cît nu era a gîndi să-i mai dobîndească. Și așea s-au plinit toate cuvintele a lui Condrațchii grăite mainte. Nice mai năvălea nime la tabăra lor, ce îmbla numai cu harțuri și din tătari și den slugile lui Timuș ieșiia denafară. Iară tătarîi au stătut pănă a triia dzi și fiind preste hirea lor a hi închiși, s-au cerșut mîrzacul carele era cu dînșii, să fie cu voia lui Timuș, să-i sloboadze, pănă nu-și pierdu caii. Ce trăgîndu-să mîrzacul să margă, Timuș den mîniie dobitocească i-au tăiat capul mîrzacului. Iară tătarîi totuși într-acéia noapte au plecat den tabără și au luat dentîi în sus pe la Cernăuți, apoi pre la Hotin spre Movileu. Acolo, la ținutul Hotinului, le-au ieșit pîrcălabul de Hotin, Jora, să le țiie calea cu o samă de oameni. Ce, s-au supus tătarîi într-o vale și s-au întors asupra pîrcălabului cu toții și îndată au plecat fuga pîrcălabul cu oamenii săi. Și la goană, că i-au gonit tătarîi cîțva loc, au perit cîțva de ai noștri la acél războiaș, fără ispravă. S-au pomenit la sosirea lui Timuș la Suceavă, cum au sosit el singur și au mărs la Dragomirna mănăstirea. Iară alte cete pre la toate mănăstirile au purces în j acu. Ce Timuș au apucat cu o dzi înainte, de au întrat in tabără, iară celelalte cete de sirgu le-au plătit Dumnedzău plata pentru jacul caselor sale, că au mărs oastea lui Ștefan-vodă de le-au ieșit înainte, de le-au ținut calea și s-au topit cîteva cete cu totul.</p>
               <p rend="justify">
                  <hi rend="italic">Zac. 26.</hi> Ștefan-vodă, după ce s-au aședzat oștile împregiurul cetății și taberii Căzăcești, au pus pușcile cîte avea și bătea în tabăra căzăcească, cu puțină stricăciune cazacilor, că-și făcuse ei găuri în pămînt. Apoi, pentru spaima și cetății, au mutat pușcile în tîrg și den tîrg au bătut și alăturea cu cetatea și în tabără. Ieșiia dentîi cazacii și călări cu harțuri, însă puține dzile. Și după obiceaiul său, au dat într-o dzi năvală la pușci în tîrg și venise aproape de pușci, cît una ce era mai aproape amu o apucase. Ce, și atuncea îndereptîndu-i léșii, s-au întors cazacii în tabăra lor și de atuncea numai ce ținea șanțurile sale și fura hrană de cai și apă despre apa Sucevei den vale, pănă au mutat Condrațchii și dentr-acolea 4 steaguri de léși și i-au închis și dentr-acolea cu acéia straje. Și apoi au mutat și ungurii o samă de oameni și așea au rămas cazacii închiși și strînși de toate părțile.</p>
               <p rend="justify">
                  <hi rend="italic">Zac. 27.</hi> Cînd să lucra acéstea la Suceavă, craiul leșăsc Cazimir cu 40.000 de oameni coborîia asupra cazacilor, de care coborîtul craiului știind Ștefan-vodă, au trimis la craiul, cerînd agiutori den oastea sa, să-i poată sparge pre cazaci de supt cetate și tot într-acéia dată și la Racoții cneadzul Ardealului. De la amîndoi fără zăbavă au venit agiutoriu, ca pre craiul leșăsc, timpinînd soliia la Halici pre Nistru, îndată au pornit pre Dinof polcovnicul cu 600 de némți, cu 4 pușci și o pivă. Iară de la Racoții, singur hatmanul lui, Chimini Ianăș, au coborît ca vro 6.000 de oameni. Iară întîi de la craiul leșăsc sosind némții, s-au pus în deal, dirept asupra cetății, peste drumul carele vine den tîrg pre supt cetate. Și au tocmit pușcile și pioa dirept deasupra taberii și-i bătea foarte tare, cît și pen găuri îi nemeriia pușcile și pioa. Și acéle pusci apoi curund au scurtat dzilele și a lui Timuș, cu dirept giudețul a lui Dumnedzău, pentru prada care făcuse beséricilor.</p>
               <p rend="justify">
                  <hi rend="italic">Zac. 28.</hi> După acéia Chimini Ianăș, dacă au sosit cu oastea cneadzului de Ardeal, au trecut spre locul unde stătusă și Petchii Iștuan, aședzînd și toată tabăra ungurească încă mai aproape de șanțurile Căzăcești.</p>
               <p rend="justify">
                  <hi rend="italic">Zac. 29.</hi> Cazacii amu fiind la mare strînsoare de hrană, închiși den toate părțile, amu pieile de pre cai morți lua și le herbea, și opincile, rădăcini mînca, obosiți de străji totdeauna și străbătuți de pușci. Timuș perit de glonț de tun, cum dormiia supt cortul său, măcara că era în pămînt întins, l-au nemerit în picior glonțul, după care lovitură pănă a triia dzi au stătut mort. Rădicase pre unul anume Theodorovici hatman, după moartea lui Timuș, ce n-avea nici o putere amu cazacii, numai ce era de perire spăimîntați. Și într-o noapte, făcîndu-să spaimă în tabără a lor, au dat toți ca oile de la șanțuri la podul cetății și acolea împingînd cei de pre urmă pre cei dinainte, au cădzut de pre pod în șanț, fărămîndu-se, alții pe-ntunérec sărind de bunăvoie în șanț, și au perit mulți den cazaci într-acea noapte den spaima acéia. Și să să hie știuții de cei denafară spaima ce să făcuse la cazaci, luată era tabăra atuncea.</p>
               <p rend="justify">
                  <hi rend="italic">Zac. 30.</hi> Făcusă o năvală némții craiului leșască asupra șanțului căzăcesc cu trei dzile mainte de ce să rănise Timuș. Pre amiadzădzi era, cînd Dinov polcovnicul de némți, socotind fără grije pe cazaci, au dat știre și la léși și la unguri, la vremea ce vor audzi doba lui, să dea de toate părțile năvală, făcînd el cu oamenii săi năvala la șanțuri. Si așea au fost, că au mărs némții și cu năvala dentîi luasă de la cazaci o bucată bună de șanț. Ce, nesărind ungurii și ai noștri de pe alte locuri, să facă cazacilor spaimă, s-au pornit toată căzăcimea cu singur Timuș la locul unde cuprinsésă némții și nu din sinéțe, ce apucînd drugi, hloabe, sinéțe de a țiiș, au împins pre némți de la șanțuri și sărind după dînșii asupra unii rîpi, cum să suie drumul de la tîrgu pe supt cetate, au perit némți la acéia rîpă cîțva, cît dzăcea tecsite trupurile de némți dentr-a-céa năvală la rîpă.</p>
               <p rend="justify">
                  <hi rend="italic">Zac. 31.</hi> Craiul leșesc sosise la Cameniță, împrotiva căruia si Hmil hatmanul, adunat cu hanul, purcesesă. Insă neștiind încă de sosirea craiului la Cameniță, au pohtit Hmil pre hanul să aleagă o samă de oaste tătărască, să răpadză cu Vasilie-vodă, să-i scoată pre doamna lui și averea și pre fecioru-său den chisoare. Au dat hanul pre sama lui Șirim-bei pre Vasilie-vodă și I-au pornit pre la Soroca.</p>
               <p rend="justify">
                  <hi rend="italic">Zac. 32.</hi> Ce, într-aceleași dzile, amu neputînd a mai trăi cazacii de supt cetate, flămîndziți și străbătuți, au legat tocmală cu Ștefan-vodă și Chimini Ianăș (că Condrațchii purcesesă bolnav la Cameniță, den care boală i s-au prilejit și moartea) ș-au dat cetatea cazacii pre sama lui Ștefan-vodă, cu doamna și cu toată averea a lui Vasilie-vodă. Și ei, pre cîți rămăsese, au purces cu tabăra puțină. Cineși cumpărasă cai de la unguri, de la ai noștri și de la léși, de supt cetate dendată s-au tras pen tîrgu, apoi pe Suceavă în gios, spre Siret, cu oameni de zălog de la Ștefan-vodă, să margă cu pace. Și așea s-au fîrșit războiul cazacilor de supt cetatea Sucevei.</p>
            </div>
            <div type="div2">
               <head>Capul al doodzécilè</head>
               <p rend="start">
                  <hi rend="italic">Încep. 1.</hi> În mică cumpănă stau lucrurile oame-nești și răssipele a mare case și domnii și bine au dzis un dascăl că lucrurile războaielor în clipala ochiului stau. Amu era Vasilie-vodă sosît cu ordele tătărăști la Prut, la Ștefănești, cînd l-au tumpi-nat vestea, cum amu cetatea au cădzut pre sama lui Ștefan-vodă și cum au perit și Timuș și cazacii, cîți au rămas, puțini și în giumătate morți și liămne-siți și oblicise și Șirăm-bei, ce era cu Vasilie-vodă. Au stătut o dzi pre sfat, ce ari face cu un lucru ca acesta, știind că acolea supt Suceavă era oști cîteva și ungurești și leșești. Au ales cu sfatul mîrzacilor o samă de tătari, să lovască de-a diréptul la Roman, iară altă drîmbă să lovască dirept supt cetate, că îmbla Vasilie-vodă cu lacrămi, cădzînd la picioarele lui Șirăm-bei și cu multe daruri. Ce, cînd sta lucrul gata și sfatul, numai să purceagă în ceambururi tătarîi, sosesc de la hanul olocari la Șirăm-bei, oriunde I-ari agiunge, într-acéia loc să lase toate, macara că ar hi și asupra vreunii trébi si îndată să purceagă îndărăpt, dîndu-i știre că iată a treia dzi are război cu craiul leșesc.</p>
               <p rend="justify">
                  <hi rend="italic">Zac. 2.</hi> Dacă au înțăles Șirăm-bei porunca hanului de întors și cum era de aproape hanul de craiul leșăsc, au lăsat treaba lui Vasilie-vodă și s-au întors într-acéiaș dată cu oștile spre hanul. Iară Ștefan-vodă, luînd pre doamna lui Vasilie-vodă cu toată averea și cu ficiorul lui Vasilie-vodă, Ște-făniță-vodă, au purces de la Suceavă spre Roman și cu al doilea conac au stătut în Roman, în mare grije de tătari, de carii amu Știia den străjile sale că au agiuns Șirăm-bei cu Vasilie-vodă la Prut. Iară luînd veste de întorsul oardelor tătărăști, singur s-au aședzat la Roman, în episcopie, iară doamna lui Vasilie-vodă și cu feciorul lui o au trimis la un sat al său cu pază, anume la Buciuléști pre Bistrițe. Ghimini lanăș den conacul dentîi de la Suceavă pe Muldova, de la Răciuléni, au ales 800 de catane și Ștefan-vodă 300 de moldoveni și au trimis craiului leșesc într-agiutori la Cameniță. Și după ce au pornit acést agiutori Chimini lanăș cu Ștefan-vodă, în loc de mulțămită craiului pentru agiutoriul lui, carele îl trimisese și el asupra cazacilor, iară cu celelalte oști Chimini lanăș au trecut în țara sa, la Ardeal, cu izbîndă la stăpînu-său, la Racoții. Iară Ștefan-vodă s-au aședzat, precum s-au pomenit, la Roman.</p>
               <p rend="justify">
                  <hi rend="italic">Zac. 3.</hi> Aicea pre scurt ni să cade a pomeni de Condrațchii leahul, polcovnicul craiului leșăsc, carele s-au pomenit că au fost venit într-agiutori lui Ștefan-vodă asupra lui Timuș, că, macara c-au fost om strein, cade-să să nu să tacă hărniciia lui și hirea deplin ce avea. Om ales la lucrurile războaielor, că cine să va îndemna la bunătăți, de nu să vor lăuda oameni harnici în lume, den carii unul era ales acest om? Tăcut, îți părea că nu Știia nemică, iară unde trebuia să sfătuiască, izvor și toate cu mare inemă și pre cale; treaz, neînspăimat la războaie„ cap oștenilor deplin, singur, unde tre-buiia, în frunte, cu deplină tocmală învățători. De multe ori, cu 1.000 de oameni, care avea supt mîna lui, pre trei mii de tătari au bătut și pre cazaci cu miile, oriundeși să tîmpina, îi înfrîngea.</p>
               <p rend="justify">
                  <hi rend="italic">Zac. 4.</hi> Nu s-au pomenit de semnele ceriului, carile s-au prilejit mainte de acéstea toate răutăți și Crăiei Leșești și țărîi noastre și stîngerea casei aceștii domnii a lui Vasilie-vodă, la rîndul său. Că era să să pomenească la domnia lui Vasilie-vodă, pentru cometa, adecă steaoa cu coadă, care s-au prilejit cu cîțva ani mainte de aceasta așea de grea premeneală aceștii domniei și întunecarea soarelui, în anul cela, în care an s-au rădicat Umil hatmanul cu cazacii asupra léșilor, foarte groadznică întunecare în postul mare, înaintea Paștilor, în anul 7156 &lt;1648&gt;, într-o vineri și tot într-acela an lăcuste neaudzite vacurilor, care toate semnele în loc bă-trînii și astronomii în Țara Leșască a mare răutăți că sint acestor țări meniia. Mă vei ierta, iubite cititoriule, căci nu ț-am scris aceste semne la locul său. Crede neputinții oamenești, crede valurilor și cumplitelor vrémi, întreabă pe ce vrémi am scris și cît amu scris. Aș hi lipit aceste semne la rîndul său, ce arnu era trecut rîndul la izvodul cel curat si scriitori carii izvodesc, puțini să află, iară tipar nu-i. Deci aicea de aceste semne îți dau știre și ales povestea lăcustelor, care cu ochii cum veniia am prăvit.</p>
               <p rend="justify">
                  <hi rend="italic">Zac. 5.</hi> Cu unu an mainte de ce s-au rădicat Hmil hatmanul căzăcesc asupra léșilor, aproape de secere, eram pre atuncea la școală la Bar, în Podoliia, pre cale fiind de la sat spre oraș. Numai ce vădzum despre amiadzădzi unu nuor, cum să rădică deoparte de ceriu un nour sau o negură. Ne-am gîndit că vine o furtună cu ploaie, deodată, pănă ne-am timpinat cu nuorul cel de lăcuste, cum vine o oaste stol. în loc ni s-au luat soarele de desimea muștelor. Céle ce zbura mai sus, ca de trei sau patru sulițe nu era mai sus, iară carile era mai gios, de un stat de om și mai gios zbura de la pămînt. Urlet, întunecare, asupra omului sosind, să rădica oarece mai sus, iară multe zbura alăturea cu omul, fără sială de sunet, de ceva. Să rădica în sus de la om o bucată mare de ceia poiadă și așea mergea pe deasupra pămîntului, ca de doi coți, pănă în trei sulițe în sus, tot într-o desime și într-un chip. Un stol ținea un ceas bun și dacă trecea acéia stol, la un ceas și giumătate sosiia altul și așea, stol după stol, cît ținea de la aprîndz, pănă îndesară. Unde cădea la mas, ca albinele de gros dzăcea; nice cădea stol preste stol, ce trecea stol de stol și nu să porniia, pănă nu să încăldziia bine soarele spre aprîndz și călătoriia pănă îndesară și pănă la căderea de rnas. Cădea și la popasuri, însă unde mînea, rămînea pămîntul negru, împuțit. Nice frundze, nice pai, ori de iarbă, ori de sămănătură, nu rămînea. Și să cunoaște și unde poposiia, că era locul nu așea negru la popas, ca la masul aceii mîniei a lui Dumnedzău. Cîteva dzile au fost acéia urgie; den părțile de gios, în sus mergea. Și tot atuncea au fost și aicea în țară lăcuste și după acela an și la al doilea, însă mai puține. Și apoi și în dzilile a lui Ștefan-vodă, au fost lăcuste, însă pre une locuri și nu ca acéia desime ca în céia an, de care s-au scris. Iarna să găsiia în pămînt îngropate pre multe locuri.</p>
               <p rend="justify">
                  <hi rend="italic">Zac. 6.</hi> Ne întoarcem acmu iară la povestea de unde am părăsit. Și fiind acéstea toate tot pe o vréme cu lucruri streine, ales cu lucrurile Crăiei Leșești si împreunate, cum ai înțăles la războaiele Sucevei, nu ni să cade să trecem ce s-au lucrat între craiul leșăsc Cazimir și între hanul Crîmului și hatmanul căzăcesc Hmil, atingîndu-să toate aceste și de țară. Sta craiul leșesc cu oștile sale supt Cameniță și dacă i-au venit și de la unguri acel agiutor, de care s-au scris, luase sfat să purceadă de la Cameniță împotriva hanului și lui Hmil, undeși să va timpina, să le dea război. Ce, luînd veste den limbi că au tras toate ordele hanului cătră sine, și pre Șirîm-bei, carele îl despărțise și-i trimisesă în Moldova, să nu flămîndzească undeva în gios oastea, au socotit să să lipască de Moldova, pentru hrana oștii, la Nistru, și acolea să aștepte pre tătari și pre cazaci. Și așea au făcut: s-au mutat de supt Cameniță și ș-au pus tabăra la Zvancea. Și îndată au făcut pod mereu pre coșuri peste Nistru, preste carile îmbla oștenii leșăști, pănă preste Prut, la pîine, la fînuri, strica și prisecile oamenilor. Și era la Hotin pîine în stoguri, cu mare bivșiug într-acela an. Iară mulți den léși au plătit și cu capetele hrana acéia de oameni de țară, durîndu-i inema pentru munca sa.</p>
               <p rend="justify">
                  <hi rend="italic">Zac. 7.</hi> Hanul cu Hmil, dacă au vădzut că-i trag léșii la loc tare, să le hie a da război numai den frunte, s-au siit a merge asupra léșilor, aducîndu-și aminte războiul de la Berestecica. Ce, Hmil s-au suit în sus și au stătut cu tabăra la Husiatin, iară hanul au cuprins cîmpii Cameniții den sus cu ordele sale. însă n-avè cum să-i ilărnindzască pre léși, că-i hrăniia Moldova. A merge iarăși asupra lor, la strîrntoare, nu vrea, nice léșii la larg de tot vrea să iasă. Ce iară hanul au trimis pre Sefer Cazi-aga, veziriul său și craiul pre canțeliarul său supt cetatea Cameniții și acolea s-au legat pace și s-au întors oștile, cineși la locurile sale. Și de atunceși Umil au început a strica legătura sa cu tătarii și să cerca la Mosc.</p>
               <p rend="justify">
                  <hi rend="italic">Zac. 8.</hi> Vasilie-vodă vădzindu-se în Țara Căzăcească cădzut den domniie, despărțit și de doamna sa și de cuconi și de avere (caută la ce aduce roata lumii mare case, că ce poate fi mai greu decît acéstea; dzic ca nice moartea) și nici o nedejde nu i-au mai rămas în prietenșugul cazacilor, singur s-au tras cu hanul, la Crîm să margă. Și acolea ședzînd pre obrocul de la hanul în cetatea Ghiuzlăului, cîteva luni, apoi de acolea l-au trimis hanul la Țarigrad, la împărățiie, pre porunca împărătească.</p>
               <p rend="justify">
                  <hi rend="italic">Zac. 9.</hi> Iară Ștefan-vodă cu aședzată domniie la Roman, tot la Roman au ședzut, pănă i-au venit și steagul de domniie de la împărăție, cu care treabă trimisese boieri și pre Stamatie postelnicul, încă de la Suceavă. Au venit și unu agă mare cu caftan de domniie și cu steagul în Roman de la împărăție. (Caută aicea la ce voie au fost domniile țărîi, pănă nu de mult și la ce sint acmu.)</p>
               <p rend="justify">
                  <hi rend="italic">Zac. 10.</hi> La Roman petrecind Ștefan-vodă, cerca în toate părțile și acmu unile, apoi altele de a lui Vasilie-vodă tupilate, ori odoară, ori bani. Den dzi în dzi să vădiia unile la un loc, altele la alt loc. S-au oblicit și la sluga lui credzută încă den boieriia lui, anume Gătoaie, un surguci de a lui Vasilie-vodă tupilat la dînsul de cîțva preț, trimițîiidu-l pe dînsul la toate ce să lua den casa lui Vasilie-vodă, pentru credința și pre sama lui era odoarăle, cîte să lua. Mult au stătut în gînd Ștefan-vodă, cu ce gînd l-au făcut acel furtușag acea slugă a lui. Nu știu ce i-au părut pre dînsul și den-tr-alte semne mai denainte și den fapta aceasta cu surguciul, i-au tăiat capul în Roman, dzicînd că: „De ar hi oprit unu lucru ce i s-au cuvinit lui, l-ași hi iertat eu. El au furat un lucru ce să cuvine unui domn”.</p>
               <p rend="justify">
                  <hi rend="italic">Zac. 11.</hi> A prăvi era aievea și pedeapsa și stîngerea casei lui Vasilie-vodă și cîndai osînda-i osîn-diia și pre oamenii de casa lui, ales nepoții lui Vasilie-vodă, pentru multe doară cît au făcut și ei în vrémile sale, sile și scîrnăvii. Și întîi pre Stefăniță paharnicul, feciorul lui Gheorghie hatmanul, încă la Suceavă i-au tăiat capul, apoi pre Alexandru paharnicul și pre Enachie comisul, feciorii lui Gavril hatmanul, nepoții lui Vasilie-vodă, cu mare munci i-au omorît în Buciulești.</p>
               <p rend="justify">
                  <hi rend="italic">Zac. 12. </hi>După ce au luat steag și caftan de domniie Ștefan-vodă în Roman și cu același agă, carele i-au adus steag, au pornit birul și pocloanele împărătești, au venit în Iași în scaun și s-au aședzat cu întemeiată de atuncea domnie, fără grije, că împărățiia era tînără, copil încă. Vezirii era bucuroși să hie lucruri cu pace den toate părțile. Ce domniia Ștefan-vodă fără grije, numai o samă de lăpușnéni, ales Hînceștii, nu era deodată aședzați și fugisă Mihalcea Hîncul la turci. Ce, agiungînd Ștefan-vodă cu bani la pașea de Silistra, l-au prins pașea și l-au trimis în obédzi la Ștefan-vodă. Și l-au iertat și l-au pus armaș al doilea.</p>
               <p rend="justify">
                  <hi rend="italic">Zac. 13.</hi> Preste scurte vrémi după aședzarea domniei lui Ștefan-vodă ș-au fîrșit dzilele sale și Matei-vodă domnul muntenesc, om fericit preste toate domniile aceii țări, nemîndru, blînd, dirept om de țară, harnic la războaie, așea neînfrînt și nespăimat, cît poți să-l asameni cu mari oșteni a lumii.</p>
               <p rend="justify">
                  <hi rend="italic">Zac. 14.</hi> După moartea lui, au ales Țara Muntenească pre Costantin-vodă, feciorul lui Șărban-vodă. Și macara că era ficior de domn, știut și lui Matei-vodă și altor domni mai înainte, tot au fost ferit, numai la nas puțin lucru era însemnat, încă nu ieșise sufletul den Matei-vodă deplin, cînd săiménii și dărăbanții, carii la acéia simeție să suise den izbînde cu Matei-vodă, cît nici domniia, nici pre boieri întru nemică nu băga în samă, precum s-au arătat apoi și aievea fapta lor, au rădicat pre Gonstantin-vodă domn și au dat cu pușcile și cu sinéțele de veselie. Și acéia domnie a lui Gonstantin-vodă au dat dzile Tomei vornicului și lui lordachie vistiernicului. Toma vornicul cădzuse pre mîna lui Ștefan-vodă de la cetatea Sucevei, iară lordachie visternicul au venit singur de bună-voie, ca un miel spre giunghiere, den Țara Căzăcească, că fusese cu Vasilie-vodă scăpat acolea. Era numai de perire amîndoi frații în Buciulești, închiși amîndoi și porunca mergea una după alta, să-i omoară. Iară cum au audzit Ștefan-vodă c-au stătut Costantin-vodă la domniia Țărîi Muntenești, în loc au răpedzit, să nu-i omoară, că era fratele lor Costantin postelnic în Țara Muntenească, cumnat cu Costantin-vodă. Și așea au hălăduit Toma vornicul și frate-său, lordachie visternicul, atuncea de primejdiia morții. Singur Dumnedzău, preste nedejdea omenească ferește pe cei direpți de primejdii, că ce oameni au fost acești doi aicea în țara aceasta, ales lordachie visternicul, fără scrisoarea mea credz că va trăi numele lor în véci într-această țară de pomenirea oamenilor, den om în om.</p>
               <p rend="justify">
                  <hi rend="italic">Zac. 15.</hi> Constantin-vodă, domnul muntenésc, cu Ștefan-vodă, amu nu era în viața acéia, cum era cu Matei-vodă, însă era bucuroși amîndoi de aședzarea sa, ca niște domnii noaoă. Aicea în țară la noi s-au aședzat pace, numai îmbla pre la margine oști Căzăcești și tătărăști, dodeindu-se cu léșii, însă amu mai slabe războaie decît cele dentîi. Și curund după acéia, s-au lăsat cazacii de tătari și s-au legat cu împărățiia Moscului. Și era la noi în țară amu mai greu de dări, pentru mulțimea lefeciilor ce ținea Ștefan-vodă pre pilda lui Matei-vodă, den carii nu fu mult și făcură zarvă aicea în Iași mare între sine slujitorii.</p>
               <p rend="justify">
                  <hi rend="italic">Zac. 16.</hi> Era săiméni de toți. cu cei den Țara Muntenească și cu cei de loc, de aicea, carii fusese în slujbă și la Vasilie-vodă, 1.000 și némți cu Lon-cețchii polcovnicul, 400 călăreți, léși 200 cu Voice-covțchii, căpitanul de lefecii, moldoveni cu léși amestecați cu Rușcit căpitanul 300, lefecii de țară cu Grumadzea căpitanul, 400. Atîta samă de slujitori țiind Ștefan-vodă, nici de la unii zarva nu s-au început, numai de la munteni săiméni și capetele lor și luase în voroava cu sine și pre săiménii cești de loc asupra nemților. Némții era pre giumătate aicea în Iași, iară 200 de némți cu polcovnicul lor îi ținea Ștefan-vodă la Suceavă, în postul mare era, cînd săiménii, den nebuniia căpitanilor săi și den semețiia de care să împlusă încă den Țara Muntenească, ș-au dat cuvînt în de sine și au purces bulucuri pen tîrg și pre cîți némți au aflat pre la ulițe i-au omorît. S-au făcut îndată o spaimă, o zarvă în tîrg. Némții, unii scăpați răniți la curte, căpitanul lor de-abiia scăpat de la gazdă, cîți au putut a strînge de oamenii săi și cu acéia ce era la paza curții într-acéia dzi, au apucat cerdacul în curte, cél de piatră, și s-au orînduit de apărare acolea. Au stătut în mare zarve și spaimă toată curtea și singur Ștefan-vodă la mare spaimă, altor slujitori caii a mai mulți pre la odăi. Un năroc au fost că bulucbașii și căpitanul săiménilor celor muntenești s-au înșelat și au venit la Ștefan-vodă, chemîndu-i cu blîndéțe. Ce, cum au vinit înaintea lui Ștefan-vodă, și săiménii să buluciia atuncea toți la un loc în preajma curții, înloc au învățat de le-au tăiat capetele și căpitanului s-a trei buliucbași. Și acéia au fost potolitul aceii zarve a săiménilor, că cum au înțeles că le-au perit capetele, înloc au purces spre fugă. Acoperise iazul desimea și apoi au luat spre Socola. în șes la ceiri, la pîrîul ce vine pe acolea, stătuse. Și ieșise și oastea asupra lor, toată curtea și slujitorii și némții, peste porunca lui Ștefan-vodă, amu cu steaguri, cu dobe, cît ce putea, veniia să-i agiungă, să-și răscumpere den singele ce le făcuse săiménii lor. Ce au trimis poruncă tare Ștefan-vodă pre la căpitani, cine ari cutedza să facă vreun război, cu capul va plăti, numai să să raspundze săiménilor celor muntenești, să-și margă la țara lor, iară cei de loc să rărnîie pre iertare de acéia faptă. Deci au purces muntenii spre codru, can cu fuga și cești de loc o samă, iar o samă ce au rămas, i-au iertat Ștefan-vodă.</p>
               <p rend="justify">
                  <hi rend="italic">Zac. 17.</hi> Nu era ca o nemică aceasta zarvă de aicea împotriva faptei care s-au făcut, curund apoi după aceasta de aicea, în Țara Muntenească, săiménii cu dărăbanții, fapta care de-abiia de sa va afla în vreo țară, ca acéia. S-au rădicat săiménii cu dărăbanții și toți, preste toată țara lor și au abătut la casele boierești cu arme fărămîndu-i înaintea ochilor giupînéselor lor și cuconilor, fă-cînd rîs pre multe locuri de fămeile lor, jecuind casele și averea. Și nu numai în București, ce și la țara, la multe case, perit-au mulți boieri și negu-țitori jecuiți de dînșii. Iară n-au răbdat Dumnedzău acéia faptă îndelungă, ce, la ce certare au sosit și ei, citi-vei la rîndul său.</p>
               <p rend="justify">
                  <hi rend="italic">Zac. 18.</hi> De simețiia acéia acelor slujitori și faptă așea Scîrnavă și de-abiia audzită într-alte țări, supt mare grije și ca-ntr-o robiie fiind Constantin-vodă la slujitorii săi, nu ce porunciia el, ce ce vrea ei să facă face, au agiuns pre taină la Racotii craiul de Ardeal și aicea la Ștefan-vodă domnul de Moldova, cerînd agiutori la mare nevoia sa de slujitori. Racotii, om tînar, în bine și mare avuție, zbura cu gîndul în toate părțile a-și face ceva veste, bucuros acestui prilej, îndată s-au gătit cu oști în Țara Muntenească, dînd știre și la Ștefan-vodă aicea, numai să purceadă, să să adune cu dînsul la apa Teleajinului. Numai ce i-au căutat și lui Ștefan-vodă a purcede de aicea cu oștile sale. Ș-au întrat Ștefan-vodă în Țara Muntenească pe den sus de Focșeani și Racotii s-au pogorît den țara lui pre apa Teleajinului.</p>
               <p rend="justify">Zac. 19. Dacă s-au oblicit aievè la curtea lui Constantin-vodă ca coboară și craiul și Ștefan-vodă cu oști, au strîns căpeteniile slujitorilor și le-au dat știre de nepriietinsugul lui Racotii, cum vine asupra scaunului lui. „Ce să hiți gata și nespăimați, precum ați fost la atîtea războaie, tot cu izbînde, ales aceia slujitori fiind, cari vestite oști în lume, Căzăcești, au înfrînt”. Acelea audzind, striga toți păn într-unul: „La ei, la ei, numai să ni-i arăți”. Și așea gătindu-se Constantin-vodă, au purces den București și de la al doilea conac au fugit de la dînșii spre Dîrstor spre pașea de Silistra, că să agiunsésă și cu pașea, dîndu-i știre de toate aceste.</p>
               <p rend="justify">Zac. 20. Vădzîndu-se săirnénii și dărăbanții înșelați de Costantin-vodă, nemică den nebuniia sa n-au scăzut, ce în loc au rădicat domn pe Hrizica-vodă anume și i-au pus surguci în cap. îndată acel Hrizica-vodă au răpedzit cărți în toată Țara Muntenească, dînd știre că den mila lui Dumnedzău au stătut domn Țărîi Românești; de sîrg să să strîngă țara la dînsul, la Telejin. Un aprod de-a acelui domnișor cu cărți cădzind și pre mîna lui Ștefan-vodă, că neștiind nemică de oști, mergea la slujitorii de giudețul (cum dzic la dînșii) Buzeu-lui, să încalece cu toții, au dat în străjile noastre. Și dentr-acélea cărți și din rostul aprodului au înțeles Ștefan-vodă toată povestea și de fuga lui Constantin-vodă și de rădicarea la domniie lui Hrizică-vodă.</p>
               <p rend="justify">Zac. 21. Ștefan-vodă cu oștile sale amu era la Sărata, iară Racoții den munți nu coborîse. Ce, nu era fără grije la noi, să nu vie acél domnișor întîi, să ne lovască pre noi, pănă a coborî Racoții cu oștile sale. Deci, neștiind nemică de Racoții, în ce loc este, nu s-au suit mai sus Ștefan-vodă, ce au stătut pre cîmpii Buzeului preste trei dzile și într-aceleași dzile s-au coborît oștile sale Racoții în șes pre Teleajin. Și nedescălecat bine încă cu toata tabăra, i-au dat știre străjile lui, cum sosesc săiménii la vad, pedestrimea și pușcile. La mare turburare și spaimă cădzuse Racoții, așea degrabă oaste simața apropiiată și cu Ștefan-vodă încă neîmpreunat, că acolea era să să împreune oștile. Să nu fie fost Gaudi căpitanul de némți a lui Racoții la cumpănă, era să hie făcut săiménii o poznă oștilor Ungurésti.</p>
               <p rend="justify">Zac. 22. Că cum au auclzit de la Gherghițe, unde rădicasă pre acel domnișor, capetele săiménilor si dărăbanților de Racoții, că ieste mai aproape cu oștile lui și cum cu moldovenii încă nu este împreunat, au sfătuit să margă, să lovască întîi pre Racoții. Cum le-au spus capetele sfatul, cum au început a striga toți în toate părțile: „Haida, haida, la ei, la ei”. Neașteptînd nice porunca, nice vremea, nici tocmală, nici pre lîngă sine vreo tabără, cum să cade unii pedestrime să margă, ce, care cum putea mai înainte, cum ar hi la lucru gata, mîna bivolii carii trăgea pușcile1, tot în bici, nice la un loc încă strînsă oastea, ce care cum putea, buluc după buluc mai tare. Și cum au sosit la vadul Teleajinului, cum au început a da cu sinéțele și deodată sa stoliia, pănă ari agiunge și celelalte bulucuri. Iară ce tocmală să hie la o oaste care era ca un roi fără matcă. Pușcile cum au sosit la apă, bivolii pre hirea sa, nădușiți și de căldură, că era vara și de osteneala călii pripiți, cum au vădzut apa, cum au năvăliții într-apă preste oameni și au băgat pușcile într-apă după sine.</p>
               <p rend="justify">Zac. 23. Toate acéstea socotind neamțul Gavdi, căpitanul lui Racoții, au îmbărbătat pre Racoții să-și tocmască oastea, iară el singur, cu pedestrimea toată némțască si cu pușcile, au purces și au stătut împotriva lor la vad și au tocmit pușcile spre săiméni și au început a da den tunuri în săimeni. Da și săiménii din sinéțe și din pușci, cîte mai rămăsese nentrate într-apă. Iară nu fu zăbavă, ce, cît s-au apropiiat oastea lui Racoții și Gavdi le-au dat foc, odată, cum dau némții, au și început a să mesteca săiménii și dărăbanții cu domnișorul lor. Și vădzind Racoții turburarea lor și lucruri fără temei, au și început și pe den sus și pe din gios a trece oastea pen vaduri. Și îndată au purces toată pedestrimea muntenească și domnișorul lor cu călărimea, de cîtă avea cu sine, în răssipă. La fugă, ce spori să hie pedestrașului înaintea călărețului? îndată i-au agiuns ungurii, călărimea. Nu era altă, fără direaptă osîndă pentru faptele lor și nu războia sau vreo apărare, ce direaptă mesér-niță. Trupurile dzăcea polog pre șleah și spinii de la laturi plini de trupuri omenești. Și multe bulucuri încă nesosite, pre carii, cum și undeși i-au tîmpinat, așea dzăcea, pănă în Ploești. Avut-au în ceasta zarvă Racoții oaste cu sine ca 12.000 de oameni.</p>
               <p rend="justify">Zac. 24. Lui Ștefan-vodă Racoții, îndată cît au sosit la Telejin, didésă-i știre să vie cum mai de sîrg. Și au mărs într-acéia noapte cu oastea cîteva ceasuri, iară tot războiul nu l-au apucat, ce dizdimi-neață ne-au tîmpinat vestea de spartul săiménilor. Ce tot au mai mărs în urma lui Racoții, carele cu toată tabăra purcesése îndată după munteni. Aproape de Ploești au stătut Racoții cu oastea tocmită în două părți și Ștefan-vodă cu oastea sa pre mijloc trecînd, au mărs de s-au adunat cu Racoții. La adunarea lor au slobodzit toată pedestrimea lui focul și tunurile și apoi au purces oștile pre otace. Ștefan-vodă au avut cu sine pănă la 5.000 de oameni și foarte într-ales oaste.</p>
               <p rend="justify">Zac. 25. Tot într-acéiași dzi, după descălecatul lui Racoții, au poftit Racoții îndată pre Ștefan-vodă la masă, vesel și voios de izbîndă ce au făcut. Cium-poiașul cu cimpoi de urșinic la dvorbă cu dzicături. Și apoi, dacă s-au mai veselit, au poftit pre Ștefan-vodă pentru surlari să dzică și au dzis și surlarii. Era lîngă Ștefan-vodă un mîrzac, anume Rusten-mîrza, pre acéia au poftit Racoții să-l vadză și dacă l-au vădzut om sprinten, cu dzea îmbrăcat și cu cojoc îmbrăcat cu soboli peste dzea, că-i purta Ștefan-vodă bine, cum și pre alți slujitori — de-abiia de au avut la vreo domnie în țară milă, cum au avut la acéia domn — l-au pus pre mîrzacul Racoții la masă. Și au petrecut acéia dzi cu masa, pănă aproape de sară. A doa dzi au purces oștile pre Praova în gios. Și aproape de Gherghiță, a triia dzi, luînd veste Constantin-vodă de răssipă săiménilor, au ieșit înaintea lui Racoții cu 300 de oameni. Și după adunarea și cu Constantin-vodă, Racoții au trecut Praova pre pod și s-au aședzat cu tabăra și a sa și cu amîndoi domnii la Gherghiță.</p>
               <p rend="justify">Zac. 26. A doa dzi după descălecatul oștilor, au făcut Racoții masă mare și au cinstit pre amîndoi domnii. El singur în capul mésăi, den-a-direapta Ștefan-vodă, den-a-stînga Constantin-vodă. Boierii lui cu boierii amînduror țărîlor vîrstați; în fruntea tuturora Chimini lanăș hatmanul lui. Vrei vedea cum înghite Racoții, mari și înalte gînduri, cum s-ari vedea crai preste crai și domn preste domni. Orb nărocul la suiș și lunecos a stare la un loc, grabnic și de sîrg pornitori la coborîș. Toate acéstea turcii prăviia cu coada ochiului, aceste tovărășii țărîlor acestora.</p>
               <p rend="justify">Zac. 27. După aceasta petrecanie, Racoții orîn-duind pre Borăș lanăș cu 2.000 de oameni și Ștefan-vodă lefecii săi și léși și muldovenii, să margă în urmă, unde ari înțelege vreo strînsoare de săiméni ori de dărăbanți, să-i cerce. Iară Racoții s-au în-tors la Ardeal și Ștefan-vodă în țară, iară Con-stantin-vodă la București. Și atuncea să vedzi de sîrg și plata săiménilor s-a dărăbanților în toată Țara Muntenească de Constantin-vodă.</p>
               <p rend="justify">Zac. 28. Cîți săiméni au rămas de la războiul cu Racoții la Telejina și capetele lor n-au răbdat mulți în Țara Muntenească să rămîie, ce unii au trecut Dunărea, iară alții, cîți au rămas, n-au hălăduit de moarte, nice unul. Și nu pănă la o vréme i-au cercat Gonstantin-vodă, ce vro doi ani. Undeși să obliciia săiman sau dărăbanț, îndată îl înțepa. Plin cîmpul și pre lîngă București și pe lîngă alte orașe de trupurile lor înțăpate. Și cum aducea cineva la divan ori fără divan si striga: „Doamne, ia, și iesta au fost săiman!” în loc-l înțepa și cine-l aducea lua plașcă, cum dzic muntenii. Pănă într-atîta să suise certarea lor, cît den pizmă unul pre altul giura c-au fost dărăbanț și înloc pieriia. Să făcea unora și năpăști den pizmă, care den oameni nu lipsește în lume nici dănăoară. Ce giura pentru dînsul alți oameni și hălăduiia sau de striga: „N-am fost, n-am fost dărăbanț”, giura céia ce-i prindea, c-au fost și înloc îl înțepa.</p>
               <p rend="justify">Zac. 29. Făcut-au bogată dobîndă Țărîi Muntenești Borăș lanăș și ai noștri, pănă și la olatele céle turcești n-au hălăduit. Fost-au în ceambuluri și mîrzacul céia, de care s-au scris, Rusten-mîrza, ce, acolea au rămas în Țara Muntenească, aproape de Dunăre tîmpinîndu-se cu niște slujitori călări muntenești. Lovisă și pre unguri muntenii la sat la Călugăreni, pre sîngur Borăș lanăș, ce apoi pre urmă i-au purtat rău slujitorii lui Ștefan-vodă. Fost-au acéstea în anul 7163 &lt;1655&gt;.</p>
               <p rend="justify">Zac. 30. După acéstea toate ce s-au lucrat în Țara Muntenească, aicea domniia lui Ștefan-vodă au fost în pace, de să poate dzice că are casa acé a pace, lîngă cărei alta lipită de părete arde. Așea și țara noastră nu să poate dzice că au fost cu pace temeinică, cînd răutățile din Țara Leșască șt den cazaci nu ieșiia.</p>
               <p rend="justify">Zac. 31. Să rădicase pre acéle vrémi un tîlhari anume Ditinca, carele a vederea, fără siială, îmbla în ținutul Hotinului și a Cernăuților și porunciia satelor. Ce, au trimis Ștefan-vodă pre Bucioc stolnicul cu o samă de slujitori și l-au spart și toți oamenii lui i-au răsipit. Și tot într-acéiași an au purces hatmanii leșești asupra cazacilor iarna și au poftit și de la Ștefan-vodă agiutori. Și le-au dat 700 de oameni într-ales slujitori cu Voicehovschii căpitanul. Ș-au mărs léșii asupra lui Hmil hatmanul, carele pierdzînd nedejdea în tătari să-și scoate lucrurile la cap asupra léșilor, să lepădase de tătari și să legasă cu Moscul. Și au făcut léșii într-acea iarnă mare răutăți, împreunați cu tătarîi și cu ai noștri în Țara Căzăcească și închisese pre Hmil hatmanul cu moscalii la un loc, foarte fără veste și cu puțin lucru n-au luat toată tabăra moschicească și a cazacilor. Iară o samă de cară cu 24 tunuri au rupt. Ce, acéia gerî și viscol au lovit, cît multă oaste de îmbe părțile au perit de frig. Și să pomenește acéia război, de-i dzic Driji Pole, pănă astădzi.</p>
               <p rend="justify">Zac. 32. La anul după acéstea, împlut Racoții Gheorghii, cneadzul de Ardeal de duhuri spre mare lucruri, îndemnat și de șvedzi, carii rădicase și ei cu Carol Gustav, craiul lor, asupra léșilor oaste, au început a să agiunge cu Hmil hatmanul căzăcesc, să hie în Țara Léșască crai Racoții. Și de atuncea îmbla solii și a lui Racoții la Hmil hatmanul și a lui Hmil la Racoții.</p>
               <p rend="justify">Zac. 33. S-au întunecat soarele într-acel an, la luna lui iunie, cu mare groaze, cît perise soarele cu puțin nu toată lumina, tocma amiadzădzi și mulți oameni, neștiind a să feri de o întunecare ca acéia și privind la soare mult, au pierdut vederea în toată viața lor.</p>
               <p rend="justify">Zac. 34. La anul după aceasta, împreunat craiul șvedzăsc cu cneadzul de Prusi, domnul de Bran-deburg, cuprinsésă toată Crăiia Leșască, scaunele amîndoao, și Varșavul, și Cracăul, înfrîngînd cu războiul de față pre craiul leșesc cu toată oastea lui. După care izbîndă Șvedul, cum s-au dzis, cuprinsésă mai toată Țara Leșască și i să închinase și hatmanii leșăști, neavînd încătro lua, că din-tr-acolea Șvedul, dencoace Hmil hatmanul cu oștile Căzăcești și cu cîțva voievodzi moschicești, craiul leșăsc singur, Cazimir, ieșit den țara sa în Țara .Némțască. N-ari hi gîndit nimé să iasă Crăiia Leșască de supt cumpăna ca acéia! Iară aceste lucruri mai de-amănuntul să să cerce, cine va vrea, la hroni-grafii lor. Noi ne întoarcem la ale noastre.</p>
               <p rend="justify">Zac. 35. Dacă au vădzut craiul șvedzăsc că el să stăpînească o crăiie preste mare, cum este Șve-dzască și alta dencoace de mare cum ieste Crăiia Leșască, nu ieste în putință, și neamurile osebite și din lége și din obiceaiuri și hatmanii leșești încă îndată l-au părăsit și s-au dat spre nemți, au îndemnat pre Racoții, cneadzul Ardealului, numai să vie asupra Crăiei Leșăști și cu acéia soliie au trimis și la Umil hatmanul Șvedul. Deci au stătut Racoții pre gătire cu oști, trimițînd și la domni, în Țara Muntenească și aicea la noi. Deci Hmil hatmanul i-au pornit 20.000 de cazaci cu Anton polcovnicul într-agiutori și Constantin-vodă, domnul munténesc pre Odivoianul căpitanul său, cu 2.000 de oameni, iară Ștefan-vodă, domnul nostru pre Grigorie Hăbășescul, sărdariul său și cu Frătița, căpitanul de Fălciiu, iară 2.000 de oameni. Și s-au adunat toate aceste oști, și ale noastre și céle muntenești cu cazacii la Cernăuți, ș-au întrat în Țara Leșască pe la Sneatin.</p>
               <p rend="justify">Zac. 36. Racoții trăgînd oastea preste munți, au coborît în Țara Leșască pe la un oraș anume Strîi si acolea și céstelalte oști Căzăcești, muldove-nești, muntenești i-au ieșit înainte. Și au luat pre supt munți îndată la Cracau, la scaunul Crăiei Leșești, care oraș era amu cuprins de șvedzi. Și luînd Cracăul orașul Racoții pre sama sa, au purces spre Varșeav și acolea s-au împreunat cu craiul șvedzăsc. Spun de craiul șvedzăscu să hie dzis, după ce au vădzut oastea ungurească: „Nu vei stăpîni tu pre léși cu aceasta oaste!”</p>
               <p rend="justify">Zac. 37. împăratul nemțesc, vădzind nevoia léșilor de șvedzi și craiul de Daniia așijdere temîndu-să de puterea șvedzilor, să nu crească pănă într-atîta, au stătut la un sfat amîndoi, să nu lase Crăiia Leșască să cuprindză Șvedul. Și îndată, craiul de Daniia au întrat cu oștile sale în Țara Șvedului și împăratul nemțesc au dat craiului lesesc agiutori. Deci, numai ce i-au căutat craiului șvedzăsc a lăsa pre Racoții și a merge apărarea țărîi sale. Apoi și Racoții ce au pățit în Țara Leșască, că nu om lungi mai mult, numai scrie scriitoriul lor anume Toppeltin. El dzice pre scurt așea: „Ce au petrecut léșii de Racoții, să scrie léșii. Iară la ce au sosit Ardealul den ceste îmblete a lui, noi 0 mie de ani să plîngem cu lacrămi”.</p>
               <p rend="justify">Zac. 38. Léșii, cum au lipsit craiul șvedzăsc de lîngă Racoții, îndată s-au îmbărbătat și hatmanii lor și Cearnețchii-voievodul și încă puțină oaste avînd la un loc au lepădat carele și numai cu călărimea, sprinteni s-au făcut a fugi de Racoții, pănă l-au tras cu oștile lui aproape de Litva. Deci au răsărit și i-au luat dosul și așea Racoții, Vădzîndu-să înșelat, au lăsat pre Gavdi căpitanul său cu o samă de pedestrime la un oraș anume Briscea Litovsca, sîngur s-au întors înapoi cu léșii în spinare la toate conacele. Didése léșii știre și la hanul și amu purcesése și hanul cu oastea lui, cu toată, asupra lui Racoții. Au pierdut sărita Racoții curund, însă nedejduia cazacilor, carii dacă l-au adus pănă la Meji Boje, la un tîrg în Podoliia, au stricat toate podurile pre urma sa. Și de acolea au plecat fuga și ai noștri la Nistru și muntenii. Și așea au cădzut Racoții în mîna léșilor, cerîndu-și de la dînșii viață cu răscumpărare de doao milioane, să le dea léșilor bani, pentru care bani zălog luînd léșii pre Apafi, fratele cneadzului de acmu Ardealului.</p>
               <p rend="justify">Zac. 39. Amu apropiindu-se cu oștile hanul, au făcut creștinește cu Racoții léșii, l-au luat și l-au slobodzit în țara lui. Iară oastea lui cu Chimini lanăș lăsată, toată au mărs în robiia Crîmului. Spun de niște steaguri de catane, că cu năvală pen tătari ș-au făcut cale și au hălăduit. Iară mainte decît aceste tîmplări, némișii de Ardeal să rupsese de la Racoții, fără voia lui, năzuind la țara lor pe aicea, pen țară, pe la Cîmpul-Lung. De carii dînd știre Racoții la Ștefan-vodă, au trimis Ștefan-vodă la Cîmpul-Lung, de le-au ținut calea. Mare osîndă pre oameni, cîți s-au topit atuncea unguri în țara la noi, în munți! Zălogul, care s-au pomenit mai sus dat léșilor de la Racoții, au ședzut pănă au murit la Liov și banii n-au mai luat léșii.</p>
               <p rend="justify">Zac. 40. Nu s-au pomenit de prada léșilor în Țara Ungurească, cînd Racoții îmbla pen Țara Leșască spre Litva, iară Liubomirschii cu 4.000 de oameni au intrat în țara lui Racoții și multe sate și tîrguri au ars.</p>
               <p rend="justify">Zac. 41. într-acest an ș-au sfîrșit și Hmil hatmanul căzăcesc dzilele sale, începătura și izvor a toate răutăți acestor părți de lume, a multe țări, cetăți, stingere și răzsipă. Purcesésă cu oastea sa îri tîmpinarea lui  Racoți, înțelegînd de Racoții la ce slăbiciune au sosit de léși și de hanul cum au mărs asupra lui. Ce, nu să știe cu ce gînd mergea si el, că spun că scîrșca în dinți, amu în tabără bolnav si dzicea: „Ah! De mi l-ar da Dumnedzău pre mîna mea pre acél dulău scurtul” Așea sint cazacii la tovărășiie de nedejde! Ce, curund într-acesteș dzile, au murit Hmil hatmanul în tabără, precum s-au pomenit.</p>
               <p rend="justify">Zac. 42. Preste voie era turcilor aceasta înălțare a lui Racoții, cît amu poftiia să iasă la Crăiia Leșască și împreunarea lui cu aceste două domnii, de Muldova și de Țara Muntenească. Și era la turci lucruri slabe, împăratul încă tînar. Au sfătuit capetele o samă și au ales pre Chiupruliul, om cu hirea tare și vrăjmaș, ș-au grăit împărătésăi, îmmei împăratului: „De nu s-a pune un om ca acesta ispravnic împărăției, Ardealul, Muldova și Țara Muntenească sint ieșite den mîna împărăției”. Deci cum au stătut Chiupruliul la vezirie, cum au luat asupra sa toate și întîi au stătut după lucruri de casă a aședza, a lămuri léfele, cine cît ia fără ispravă de la împărățiie, pre mulți omorînd den capete. Apoi aședzînd acéstea toate, au pus gînd rău pre Racoții și pre aceste doao domnii.</p>
               <p rend="justify">Zac. 43, Ștefan-vodă vădzînd patimile și răzsipă lui Racoții și temîndu-să de hanul, că era în sus, au purces den Iași la Suceavă. Și de atuncea, den vréme în vréme aștepta și asupra sa primejdie. Și hanul, după ce au luat toată oastea lui Racoții în robie și toate capetele Ardealului și pre Chimini lanăș, hatmanul lui Racoții, între carii den boierii Ardealului au fost rob și Apafi Mihai, carele ieste acmu cneadz de Ardeal, trimisese hanul doi agi mari ai săi, unul la împărățiie, să știe împărățiia de izbîndă lui și altul la Ștefan-vodă, cu poruncă să iasă hanului la Țuțora înainte. Și au luat cu acéia spaimă de la Ștefan-vodă cîteva pungi și au trecută spre Crîm pre la Orhei și pe la Lăpușna. Ștefan-vodă, după trecutul hanului, au venit în Iași.</p>
               <p rend="justify">Zac. 44. Toată povestea să Știia la împărățiie de Ștefan-vodă și de Costantin-vodă, cum sint la sfat cu Racoții una și cum i-au dat asupra léșilor oaste, iară și léșii cu laudă mare asupra țărîi, cazacii așijderea, pentru moartea lui Timuș. Veziriul sîngur amu să gătiia asupra lui Racoții și la domnii amîndoi trimisese porunca pre un agă mare de la împărățiie, anume Uzun Ali-bei (spun de aceștii turc c-au fost cap mare la turci și cu sfatul lui s-au ales la vezirie Chiupruliul și apoi de Chiupruliul au perit), întrebînd pre domni, apuca-se-vor ei să margă amîndoi asupra lui Racoții cu oști, să facă această slujbă împărăției, să să curățască și de faptele sale cu amestecăturile ce avuse cu Racoții? Și atuncea spun că pusese gînd Chiupruliul să aducă pre Vasilie-vodă den Edi Cula, de undo era închis, să-l puie crai la Ardeal în locul lui Racoție, care lucru nu știu cum ar hi putut fi pentru lége, iară puterea ce nu lucreadză?</p>
               <p rend="justify">Zac. 45. Care poruncă dacă au venit la Ștefan-vodă aicea și pre atuncea purcesése Ștefan-vodă la munte, să aleagă loc de mănăstire care să cheamă acmu Cașinul, de la Răcăciuni m-au trimis pre mine în Țara Muntenească, sfătuindu-se cu Constantin-vodă, ce răspuns vor da, viindu-le ammdurora o poruncă și la un prepus fiind amîndoi la împărăție și amîndooă domnii atocma într-un chip de primejdie aproape. Iară nestătătoare și lunecoase hirile omenești! La greu și la nevoie cineși de sine să stea și apoi și cela și celalalt mai lesne pier! Și nice era putere alta, siliia care de care să iasă inai bun, cu primejdiia altuia la împărăție.</p>
               <p rend="justify">Zac. 46. Nu s-au apucat de acela sfat Constantin-vodă cu Ștefan-vodă, ce încă să temea să nu iasă ceva de la dînsul, să vădească la împărățiie Ștefan-vodă, ce-au răspuns: „Cum ari socoti dumnealui, fratele nostru, mai bine, așea să raspundze lui Uzun Ali-bei și să ne facă știre, pre acéia cale să răspundem și noi”. Au priceput Ștefan-vodă îndată îndoită inema lui Constantin-vodă și meșterșugul și au scris la Uzun Ali-bei, cum el este gata pre toată porunca împărătească, unde va hi voia măriei-sale veziriului, acolo va merge cu toată oastea sa. însă nu era acest răspuns den toată inemă.</p>
               <p rend="justify">Zac. 47. Constantin-vodă s-au apucat îndată de pungi, să-și tocmască domniia cu banii, că era avuția lui Matei-vodă neclătită încă, cu multe pricine la împărăție, dzicînd că el n-au luat domniia cu sabiia sau cu nescai oști streine, ce l-au ales țara după moartea lui Matei-vodă și el, de mare sile a lui Racoție și a lui Ștefan-vodă, temîndu-se de dînșii, au dat puțină oaste, carii niciși era munteni, ce mărgineni de Muldova, cît să hălăduiască de la scîrbă lor. Și cu de acéstea siliia să-și tocmască domniia.</p>
               <p rend="justify">Zac, 48. Vizirul deac-au vădzut că nu să apucă ei să să sfădească cu Racoții și nu va face nemică cu aceasta, au stătut asupra domnilor, numai să vie să sărute poala împărăției de domnie și să-și margă iar la domnii. Atuncea s-au apucat Ștefan-vodă la Uzun Ali-bei deodată că va merge, pe de altă parte giuruia toată avuțiia sa, numai să-l ierte vezirul de venit la Țarigrad. Și acéia au mîncat capul apoi a lui Uzun Ali-bei, că domnilor așea au răspuns vezirul, că de ari împle unul cîte o casă de galbeni de aur, nu poate acest lucru să nu vie aicea. „Și de vor veni, iară domni vor fi. Iară de nu va veni Ștefan-vodă, într-un ceas oi pune pre acesta”, arătînd pre Ghica vornicul carele era capichihaia lui Ștefan-vodă la Poartă. Spun de Ghica vornicul, cum au dzis acest cuvînt veziriul, el au și alergat de au sărutată poala veziriului.</p>
               <p rend="justify">Zac. 49. Iară cît putem a înțelege den mulți și den multe lucruri pre urmă, adevărat de ar hi mărs Ștefan-vodă la Poartă, domn ar hi ieșit iară, că era Ghiupruliului cu mai mare veste să aducă pre domni la poala împărăției, pre carii îi ține împărățiia la prepus de hainie. Și spun de Vasilie-vodă că mare grije avea că va veni Ștefan-vodă la Poartă și să hie dzis în taină: „Să nu-l aducă dracul aicea!”</p>
               <p rend="justify">Zac. 50. Iară cu anevoie este a merge de bunăvoie la grije și cumpăna vieții, știindu-se ]a atîtea meste-cături și avîndu acolea la Poartă atîțè pîrîși greci, cărora să luase tot ce avea la începutul domniei lui și mulți au și perit, că au fost la începutul domniei aceștiia mare jacuri a oameni streini, ales a greci, de oamenii lui.</p>
               <p rend="justify">Zac. 51. începuse Ștefan-vodă și să lucra tare mănăstirea Gașinul, iară la anul după urdzitul ei, i-au venit maziliia, viind domn în scaunul țărîi Ghica-vodă, însă întîi lui Constantin-vodă, cu cîteva luni, cu Mihnea-vodă.</p>
               <p rend="justify">Zac. 52. Domniia lui Ștefan-vodă au fost cu mare bivșug țărîi la toți anii domniei sale, care s-au trăgănat tocmai 5 ani, în pîine, în vin, în stupi, mare roadă în toate. Om deplin, cap întreg, hire adîncă, cît poți dzice că născu și în Moldova oameni. La învățături solielor, cărților la răspunsuri, am audzit pre mulți mărturisind să hie fost covîrșind pre Vasilie-vodă. Mesele și petrecaniile ceștii domnii de-abiia la o vreo domniie să să hie prilejit, nu fără mare desfrînăciune la lucruri peste măsura curviei. Slujitorii mila și cinstea care au avut la această domnie n-au avut nice la o domnie, de cînd odoacă țara. Iară cum i-au plătit slujitorii lui la maziliie, citi-vei mai gios, la intratul Ghicăi-vodă în țară si la ieșitul lui den țară, în Țara Ungurească. Ieșirea lui Ștefan-vodă den țară au fost în anul 7165 &lt;1657&gt;1 tocma pre acéia vréme i-au venit maziliia, pe ce vréme au scos și el pre Vasilie-vodă din scaun.</p>
            </div>
            <div type="div2">
               <head>Capul doaodzecî si unul</head>
               <p rend="justify">
                  <hi rend="italic">Încep. 1.</hi> Iară domniia Ghicăi-vodă, cum s-au prilejit, s-au pomenit la domnii trecute, cum fiind capichehaia la Poartă, au ieșit la domnie. Era aicea în țară den dzilele altor domni, neguțitoriia țiind, pănă la domniia lui Vasilie-vodă. Fiind de un neam cu dînsul, arbănaș, l-au trasu-l Vasilie-vodă la curte și deodată la boierii mai mănunte, apoi la vorniciia cea mare de Țara de Gios au agiuns. Și țiindu-i Vasilie-vodă de credință, l-au trimis la Poartă capichihaia, vădzîndu-l și om cuntenit la ț toate și scump, cum să cade hie cînd capichi-hăiei să hie. Și așea au stătut de tare cu Vasilie-vodă, cît, pănă în vremea ce s-au luat amu cetatea Sucevei cu doamna lui Vasilie-vodă, la toate răscoale, la pribegii, cîte să prilejise lui Vasilie-vodă, de au ieșit în doao rînduri den scaun și după sminteala sa și în Țara Muntenească cu cazacii, tot au ținut domniia lui Vasilie-vodă nestricată la împărăție, pănă ce au sosit Ștefan-vodă la Roman, după izbîndă de cetatea Sucevei. Atuncea trimițind Ștefan-vodă pre Stamatie postelnicul cu cîțva boieri de țară, să-i isprăvască steag de domniie și aicea pre fecioru-său, pre Gligorașco, care apoi a fost domn în Țara Muntenească, îl trimisese în Țara Ungurească, la închisoare. Deci n-au avut ce mai face și împotriva unii țari și audzind de fecior la închisoare, au stătut și el cu boierii lui Ștefan-vodă alăturea pre trébile lui Ștefan-vodă și au venit și singur cu aga, carile au venit cu steagul1 și cu alți boieri în țară.</p>
               <p rend="justify">
                  <hi rend="italic">Zac. 2.</hi> Ștefan-vodă socotind iară acéia care socotise și Vasilie-vodă în Ghica vornicul, că este om de capichihăie, neavînd gînd să poată să iasă unul ca dînsul la domnie, l-au făcut de casa sa, cu nepoată-sa, fata Sturdzii visternicului, după feciorul lui, Gligorașco postelnicul. Și după ce l-au făcut cuscru de casa sa, pre feciorul său boie-rindu-l cu agia, pre Ghica bătrînul l-au trimis iară la capichihăie, la Poartă și au fost pe trébile lui Ștefan-vodă, pănă ce i-au venit maziliia. Chemin-du-l veziriul Chiupruliul la sărutarea poalei împărătești și necutedzînd a merge Ștefan-vodă la Poartă, au dat Ghicăi vornicului domniia țărîi.</p>
               <p rend="justify">
                  <hi rend="italic">Zac. 3.</hi> Purces-au Ghica-vodă spre țară cu doi agi, den carii era unul musaip la împărăție și întîi pre Izmail-aga (carele apoi au cădzut agă spahiilor), Schimni-ceauș. Ștefan-vodă îmbla legănîn-du-să, încotro va lua, că era unii de-i sfătuia să margă la cazaci, ce era acéia sfat fără teméi, cînd vedea că de acolo Vasilie-vodă, cuscru fiind lui Hmil, nu s-au putut pune în picioare, pănă au stătut cu gîndul numai să purceagă spre Racoții, de la care avea cărți cu giurămînt, să nu se lase unul pe altul, pănă or avea o pîine, să o împarte.</p>
               <p rend="justify">
                  <hi rend="italic">Zac. 4.</hi> Aicea caută ce mulțemită au avut Ștefan-vodă de slujitorii săi cei miluiți: La Podul Leloaie, cînd era Ștefan-vodă, s-au rădicat slujitorii toți, să jecuiască carăle. Și să nu hie fost Gligorașco-vodă, ficiorul Ghicăi-vodă, arătîndu-le mare certare, n-ar hi fost fără acéia. Striga: „Lefe, lefe să ne dea!” Acéia mulțemită au făcut atuncea lui Ștefan-vodă slujitorii pentru mila, care n-au avut slujitorii nici la o domnie.</p>
               <p rend="justify">
                  <hi rend="italic">Zac. 5.</hi> De la Tîrgul Frumos Ștefan-vodă, dăruind cu un surguci pe Gligorașco-vodă, domnesc, l-au întors cu slujitorii la Iași, iară el, lovind pre la Buciulești, la Cumănești, au intrat în munți în Țara Ungurească. Ghica-vodă peste puține dzile au întrat în Iași, tot într-acela an 7165&lt;1657&gt; mainte de Paști cu o săptămîriă.</p>
               <p rend="justify">
                  <hi rend="italic">Zac. 6.</hi> Și într-acéiași an veziriul împărăției, Chiupruliul, purcegînd asupra Ardealului, mersese poruncă și la hanul să încalece și amu era în Bugeag hanul. Și încă bine neaședzat Ghica-vodă, stînd îndată după gătire la oaste, că-i venise și lui poruncă să încalece cu toată țara, veni veste cum Ștefan-vodă trece munții cu oaste în țară. Și viind întinsă, au stătut cu tabăra dencoace de Roman, la Săboani, iar pre Tălmaci paharnicul îl trimisese cu străji spre Tîrgul Frumos. Cu puține dzile mainte de aceasta veste de Ștefan-vodă, au perit Grumadzea căpitanul de Ghica-vodă.</p>
               <p rend="justify">
                  <hi rend="italic">Zac. 7.</hi> Precum era Ghica-vodă plecat spre sînge, cu mare cuntenire l-am cunoscut aicea, că era cîteva cărți a o samă de boieri prinse la mîna lui, cu care chema pre Ștefan-vodă să vie, că avîndu Ștefan-vodă mare priietinșug cu Săfer Cazi, veziriul hanului, carele îi scrie de multe ori: „Ce porți grije de mazilie? Au așea de neputérnici ții tu pre hanii de Crîm, că de ari vrea să ție un domn de Muldova supt aripa sa, nu I-ari putea să-l ție și préste voia altora?” Și așea atunci pre Stamatie postelnicul au poruncit la Ștefan-vodă, cum va trece hanul spre Țara Muntenească, el să vie în scaun. Iară ce le ieste lor a batgiocuri pre creștini? Și așea viind Ștefan-vodă în nedejdea lui Sefer Cazi-aga și Ra-coții vădzînd asupra sa greul ce-i veniia, era bucuros să să tulbure țărăle aceste în vrun chip.</p>
               <p rend="justify">
                  <hi rend="italic">Zac. 8.</hi> Ghica-vodă îndată au răpedzit pre Stamatie postelnicul la hanul, macara că era cartea lui la Ștefan-vodă scrise, prinsă de Ghica-vodă, că venise de curund Stamatie de la Crîm. I-au giurat că n-are nici un bănat, ce iară pre dînsul nedejdea lase, să tocmească acest lucru. Au mărs postelnicul Stamatie și au stătut la Sefer Cazi-aga, veziriul hanului și au scos pre singur Șărîm-bei aicea împotriva lui Ștefan-vodă. Nu vrea Sefer Cazi-aga, ce i-au arătat Stamatie postelnicul mare stricăciune țărîi, de să va face într-alt chip. Ce și agiutoriul era foarte ciudat, că venise Șirîm-bei cu vro 300 de tătari și nici la puțin război ce au fost la Strungă, n-au fost, nice s-au apropiiat.</p>
               <p rend="justify">
                  <hi rend="italic">Zac. 9.</hi> Ghica-vodă după ce au răpedzit pre Stamatie postelnicul la hanul în Bugeag și vădzind apropiiérea lui Ștefan-vodă, au purces spre Țuțora și la Țuțora préste puține dzile s-au împreunat cu Șirăm-bei, făgăduind și hanului și lui, pentru osteneala lui, daruri. Au purces în frunte Șirăm-bei și feciorul Ghicăi-vodă, Gligorașco-vodă. Și măr-gînd toată noaptea acéia și pre amiadzădzi, a doa dzi au sosit spre Tîrgul Frumos. De la Podul Leloaie străjile care trimisese înainte Gligorașco-vodă au dat de strajea lui Ștefan-vodă în Crivești, cu care era Tîlmaci paharnicul.</p>
               <p rend="justify">
                  <hi rend="italic">Zac. 10.</hi> Au simțit Tîlmaci oastea că vine, au silit să nu sa arate cu oastea sa, ce de după niște piscuri au purces spre Strungă. Mai sprinteni oameni numai ce au fost, au venit la podeț pre drumul carele merge de la Tîrgul Frumos spre Roman și acolea, pănă a sosi și ai noștri cu oastea, dentîi voroava, apoi au început ai noștri și sfada. Iară dentr-acéia voroava dentîi sosise la urechile lui Șirăm-bei că ieste hitlénșug. Pentru acéia, nice s-au apropiiat de oaste. Săjîngrcșise amu șagă, cînd au sosit steagurile oștii noastre și pre vo sută de tătari, că pre mai mulți nu-i lăsa Șirăm-bei. Și la harțul acela de ai noștri au cădzut cu calul Gavriliță-aga pre atuncea de darabani și-i apucase harțul lui Ștefan-vodă. Ce au sărit niște tătari și de ai noștri o samă și l-au scos, iară rănit în cap foarte cu grea rană și la o mînă cu scădere la dégite. De ai lor încă s-au rănit cîțva, den care rane au și râurit unit. Ce, dacă s-au apropiiat steagurile den partea Ghicăi-vodă și cu tătarîi, n-au mai stătut nici harțul lor, nice Tălmaci paharnicul cu steagurile, ce au plecat fuga spre Șchei. Și acolea, aproape de Șchéi, s-au întors o samă de oșteni a lui Ștefan-vodă și niște unguri ce fusese cu Tîlmaci paharnicul și la cela întors a lor au perit vro 30 de oameni, ai noștri gonași, ce era mai în frunte și au apucat și vii i-au dus la Ștefan-vodă, unde era cu tabăra, la Săboani.</p>
               <p rend="justify">
                  <hi rend="italic">Zac. 11.</hi> Cum au oblicit Ștefan-vodă den limbi că este adevărat Șirarn-bei cu capul său, n-au stătut, ce niște némți ce avea, vro 80 pedestri, i-au trimis la vad la Șiret, să apere vadul, iară el singur cu oastea călare au plecat fuga. Și de atuncea n-au mai vădzut Muldova în toată viața sa Ștefan-vodă.</p>
               <p rend="justify">
                  <hi rend="italic">Zac. 12.</hi> A sosit la Siréti și Gligorașco-vodă cu toată oastea, ce n-avea cum să treacă Sirétiul îndată, că era mare și să vedea în céia parte și pedestrimea, care dacă au audzit c-au fugit Ștefan-vodă, ei s-au apropiiat de Siret și s-au închinat la Gligorașco-vodă, pre carii apoi Ghica-vodă bă-trînul pre toți i-au dat în robia tătarălor a lui Șirăm-bei, care faptă necreștinească nimé nu o laudă. Și mult au stătut fecioru-său, Gligorașco-vodă, să nu să facă un lucru ca acéla, niște oameni închinați fără război, creștini, ce n-au avut ce face. Și dacă au venit în Iași Ghica-vodă, au mai omorît pre niște vornicei a lui Ștefan-vodă, fără nice o vină, numai căci au fost slugi.</p>
               <p rend="justify">
                  <hi rend="italic">Zac. 13.</hi> Și cu aceste fapte au ieșit Ghica-vodă vărsători de sînge la vîrstă bătrînéțelor ce era. Și așea, mîntuit de Ștefan-vodă, au stătut după gătirea la oaste și de împreunare cu hanul. Au purces cu oastea, ca cu 7.000 de oameni în Țara Muntenească și den Țara Muntenească, amu împreunat cu hanul și avea hanul 2.000 de cazaci cu Hanenco polcovnicul de Omani, au întrat în Țara Brașéului. Acolea, ieșind den Brașéu o straje, i-au lovit tătarîi fără veste, cît pănă la Brașéu de-abiia de au scăpat cineva dentr-acéia straje.</p>
               <p rend="justify">
                  <hi rend="italic">Zac. 14.</hi> Pre unde am întrat în Țara Ardealului, în mijlocul munților era o palanca de zid și tras zidiul den rîpă a unui munte, pănă în rîpă altui munte. Acolè să hie pus nescare pedestrime ungurii, fără vărsare de sînge n-ar fi fost intratul nostru. Ce, cînd am sosit noi, am aflat palanca și locul acéia pustiiu de oameni. Au dzis Hanenco polcovnicul căzăcesc: „O! doamne, cum n-ai dat toate unor neamuri? La noi la cazaci, de ai hi dat aceste locuri, cine ari putea să între în țara noastră?”</p>
               <p rend="justify">
                  <hi rend="italic">Zac. 15.</hi> Dencolea, despre Timișvar, amu întrase Chiupruliul vezirul și dencoace hanul cu domnul nostru de Muldova și cu Mihnea-vodă, domnul muntenesc. Cine poate deplin să scrie prada, stricăciunea, robiia Ardealului de pre acéle vremi și părților aproape de Ardeal? Oastea Ghicăi-vodă au luat atunceși în Țara Brașéului, care să chiamă cu alt nume Bîrsa, trei pălănci, den care pălănci bieții oameni închiși, toți în robiie au mărs tăta-rălor vécinică.</p>
               <p rend="justify">Zac. 16. Într-una den céle pălănci, gîndind Ghica-vodă că va hi multă avuțiie în cetățuie, cînd era amu tecsită oastea, plină pălanca de tătari, au intrat si el cu mare nevoința înlontru, unde nu era locul unui domn să între. Puțin au lipsit de nu s-au nădușit de desime acolea și cu puțin suflet de-abiia au ieșit și lovit de un tătar în cap. Nimé să nu bănuiască, căci să pomenesc acéstea, că létopisețile nu sint numai să le citească omul, să știe ce au fost în vrémi trecute, ce mai mult să hie de învățătură, ce ieste bine și ce ieste rău și de ce-i să să ferească și ce va urma hie cine: domnul den faptele domnilor, care cum au fost si cu ce veste și pomană, să ia urmă de viiața, boierii urmînd pre boierii cei cinsteși și înțălepți, slujitoriul a slujitori, că cineși după breasla sa, cine urmadză pre cel cinsteș, cinstit, cine urmadză pre cél rău, rău ieste și rău să va săvîrși.</p>
               <p rend="justify">
                  <hi rend="italic">Zac. 17.</hi> Den Țara Bersii au purces oștile pe mijlocul Ardealului, spre scaunul acei țări, unde era de pază a curții crăiești, cum dzic ei, niște haiduci, deci și curtea și orașul Belgradul într-o mică de ceas au stătut cenușe. De acolea s-au despărțit Șirîm-bei de la hanul, cu carele s-au poftit și Gligo-rasco-vodă și au agiuns cu prada pănă în olatele de Ungurimea de Sus. Și la Sibii, iară adunîndu-se oștile, au lovit pre la Oradia și au trecut la Inău, care oraș veziriul amu luase. Și vădzînd că nici o oaste nu este nicăiuri, au lăsat pre pașea de Buda, Sinan-pașea, să tocmască cetatea și să o aședze cu oaste și i-au orînduit și pre domnul nostru, pre Ghica-vodă și pre Mihnea-vodă depreună. Iară veziriul singur, Chiupruliul, înțălegînd și de niște amestecături la împărățiie, precum era tînar încă împăratul, s-au întors cu mare sîrguială la Țarigrad, iară noi cu acél pase am ședzut pănă la Simedriu, de am tocmit Inăul. Și au mai luat pașea de Buda niște pălănci pe aproape și cu Șirăm-bei despărțit Gligorașco-vodă au luat o cetățuie anume Almașul. Și de la cél pașea au luat Borcea lanoș domniia de Ardeal.</p>
               <p rend="justify">
                  <hi rend="italic">Zac. 18.</hi> De la iulie, în care lună purcesesă Ghica-vodă, la dechevrie, pre la svetii Nicolai, au sosit în Suceavă ș-au iernat într-acè iarnă Ghica-vodă în Suceavă, pentru mare omor ce era aicea în Iași. Hanul dentr-acea cale, dacă au sosit în Crîm, au omorît pre veziriul său, pre Seferi Gazi-aga, pre porunca Chiupruliului, că oblicise veziriul îmbletele lui într-aceste țări și dzicea el totdeauna hanului: „Nu te lăsa de toate să îmbli în voia turcilor. Nu de toate să-i asculți, că ei, pre cît le vei îmbla în voie, pre atîta să suie în cap!”</p>
               <p rend="justify">
                  <hi rend="italic">Zac. 19.</hi> Borcea lanoș, unul den slugile lui Ra-coții, au luat domniia, cît să să potoale turcii. Și pentru să vadză turcii că este adevărat împotriva lui Racoții, cît au purces oștile, îndată s-au făcut a cere de la turci agiutor și îndată au venit porunca și la Mihnea-vodă în Țara Muntenească și la Ghica-vodă aicea, să-i dea lui Borcea lanoș agiutori. Deci, îndată i-au trimis și Ghica-vodă cu Nicolai Cîrnul agiutori ca 1.000 de oameni, ce n-au făcut zăbavă multă acolo.</p>
               <p rend="justify">
                  <hi rend="italic">Zac. 20.</hi> La anul 7166&lt; 1658&gt;, Racoții, ca acela ce să îneacă, de sabie goală să apucă, iară au coborît cu oști în Ardeal, încă fiind cetățile Făgărașul, Oradiia, Sibiiul cu oamenii lui. Iară Borci lanoș cu turcii s-au închis în Gliujvar spre partea turcească. Și avînd și Costantin-vodă prilej bun, ca 4.000 de oameni, lefecii și Ștefan-vodă amu mai slab ti cu 500 de oameni, au pus gîndul iară să facă amestecături în îmbe țărîle. Și așea au orînduit pre Constantin-vodă iară în Țara Muntenească și pre Ștefan-vodă aicea în țară. Și stînd așea sfatul, trimisese Ștefan-vodă cu bani pre Tîlmaci paharnicul m părți Căzăcești, să facă oaste, pohtind pre hatmanii leșăști să nu apere acest lucru. Și amu strîngea oameni Tîlmaci în Mo-vileu, iară acolea, la Racoții, s-au schimbat sfatul într-alt chip.</p>
               <p rend="justify">
                  <hi rend="italic">Zac. 21.</hi> Mihnea-vodă domnul muntenesc, om fără de nice o frică spre Dumnedzău, fără nice un teméi, tiran dirept fantastic, adecă buiguitori în gînduri, au pus gînd să să hăinească pre turci. Și mirîndu-se, cum va face să n-aibă siială de boieri ce era capete Țărîi Muntenești, cu mare și nespuse tiranie, 30 de boieri, tot fruntea aceii țări, au omorît ș-au pus pre voia sa boieri. Și după această faptă, au răpedzit la Racoții, dîndu-i știre că, ori la ce-i va scoate norocul și vremea, este tovarăș împotriva turcilor cu dînsul. Care lucru înțălegînd Racoții, dentîi n-au credzut pre Mihnea-vodă, apoi, dacă i-au trimis giurămînturi și au vădzut adevărată voia lui, că este împotriva turcilor, au schimbat sfatul și au lăsat Țara Muntenească să cîrmuiască Mihnea-vodă despre acéia aripă, fiind pre loc cu domniia și cu prilej de oaste, iară pre Constantin-vodă l-au orînduit asupra Moldovei, avîndu iarăși și Constantin-vodă oaste mai gloată și prilej a ținere oaste. Pre Ștefan-vodă l-au oprit, făgăduindu-i că, de va da Dumnedzău lucrurile spre folosul lui, iarăși el va hi la domnie și așea au rămas Ștefan-vodă înapoi. Nicolai Cîrnul încă vădzind coborîrea lui Racoții și amestecate lucruri, au venit cu oastea ce să trimisese.</p>
               <p rend="justify">
                  <hi rend="italic">Zac. 22.</hi> Acéstea audzind Ghica-vodă că să lucreadză la Ardeal, cum iară să găteadză amestecături asupra țărîi, au trimis la hatmanii leșăști pre Gligorie paharnicul, să nu priimască lucruri carile sint împrotiva împărăției, de face Ștefan-vodă lefecii în țara lor asupra țărîi. Ce hatmanii leșăști prea lesne s-au apărat, dzicînd că în partea cazacilor să fac acelea, nu la dînșii. Și era Ghica-vodă cu tabăra într-acea vară la Cîrnicéni, ce dacă au vădzut de sfatul într-alt chip schimbat la Racoții și au oblicit că și Mihnea-vodă adevărat împrotiva împărăției hain și Constantin-vodă gata să vie asupra țărîi, dirept peste munți să coboară, s-au mutat cu tabăra la Capul Stîncii, despre Țuțora, în preajma Bugeacului.</p>
               <p rend="justify">
                  <hi rend="italic">Zac. 23. </hi>Împărățiia înțelegînd de aceste turburări la Ardeal, stînd veziriul după paza mării despre oști cu galionuri Veneției, trimițînd la hanul, numai ori singur, ori pre un soltan cu oștile Crîmului să trimață în ceste țări împotriva Ardealului. Ce, încă nu sosise în Bugeag soltanul, cînd dencoace Constantin-vodă au intrat cu oști în țară pre Oituz și în Țara Muntenească Mihnea-vodă au intrat în turci. Pre unii i-au omorît, pre alîii mulți au și bote-dzat, cîțiși s-au aflat turci în țara lui, ori slujitori de ai lui, ori agi, ori neguțitori. Și așea s-au început ca de iznoavă amestecăturile în ceste țări. Mihnea-vodă după această faptă, singurii, sprinten, au mărs de s-au adunat cu Racoții de față, în munți la strajea ungurească, unde venise și Racoții și ș-au dat credința unul altuia. Și s-au întors Mihnea-vodă în Tîrgoviște, unde era toate oștile lui strînse și Racoții i-au dat o samă de némți ai săi și catane. Și au purces Mihnea-vodă în olatele turcești asupra Giurgiuvului singur, iară o samă de oaste asupra Brăilei, iară pre Cornia despre Mehediia și preste Dunăre, ardzînd și prădînd. El singur au luat Giurgiuul și l-au ars și Brăila iară au ars oștenii lui și au ars și Galații atunci tot acéi căpitani ai lui și la Dobrogea, asupra Hîrsovei au trecut oastea. Ce acéia den loc n-au îmbiat bine, ce de-abiia au scăpat de turci.</p>
               <p rend="justify">
                  <hi rend="italic">Zac. 24.</hi> Acéstea s-au început în Țara Muntenească, iară aice Constantin-vodă cu 5.000 de oameni au venit asupra Ghicăi-vodă. Avea limbi Ghica-vodă și de la Roman apucate de ai noștri și amu de la Podul Leloaie și vădzind apropiiate oastea, au scos și Ghica-vodă toată călărimea împrotiva lui cu Hăbășescul hatmanul și Grigorie paharnicul. Iară singur Ghica-vodă cu toată pedestrimea și cu pușcile au trecut la Țuțora în céia parte Prutul. Feciorul său, Grigorașco-vodă, era amu purces la Țarigrad la dvorbă.</p>
               <p rend="justify">
                  <hi rend="italic">Zac. 25.</hi> Oastea Ghicăi-vodă, de care s-au spus, călărimea, dacă au trecut Iașii noaptea, au mas în rîpile Tăuteștilor și acolea au făcut sfat capetele, cum să să dea război cu singuri călăreții, fără focii, fără pedestrime. Și cu Constantin-vodă amu să știa den limbi că era și némți călări cu foc și săiméni pedestri și oastea ungurească, nu este cu cale și fără sminteală, ce au ales cu sfatul numai să să întoarcă toată oastea la céialaltă oaste și numai 200 de oameni, ca-n chip de straje, să să arate oștii lui Constantin-vodă. Și așea au purces oastea îndărăpt, iară 200 de oameni cu Voicihovschii căpitanul au purces pre Bahlui în sus și mai sus de Movile, îndată s-au tumpinat cu oastea lui Constantin-vodă, viind în tocmală.</p>
               <p rend="justify">
                  <hi rend="italic">Zac. 26.</hi> Oastea noastră, care să întorsese cu Hăbășescul hatmanul, n-au păzit calea spre Țuțora, ce hatmanul sîngur descălecat la mănăstirea lui Aron-vodă și cu alți boieri, iară oastea de pe supt steaguri au împlut tîrgul, pen pivnițe slobode cu vinuri, pen case, pen poduri, morți beți pre ulițe, pren toate pivnițele, îi bătea căpitanii, să-și margă la steaguri, ce, care bătu ascultă, la grabă ca acéia? Căpitanul Voicihovschii, dacă au vădzut în tîrg mai toată oastea bată, s-au oprit de laturea tîrgului cu oamenii ce era cu dînsul. Iară Constantin-vodă, dacă au spsit amu la văiuga Copoului, au stătut, gîndind că este oaste în tîrg supusă. Iară dacă au vădzut că nu ieste oaste, ce ieste o glogozală deșartă, au luat cu oastea pe deasupra Copoului și pentre vii și acolea, la capul viilor, ș-au tocmit în tocmală oastea și au stătut.</p>
               <p rend="justify">
                  <hi rend="italic">Zac. 27.</hi> Era léșii a lui Ștefan-vodă, carii fusésă la dînsul lefecii, cu Constantin-vodă în frunte și o samă de catane. Cu acéia ai noștri beți fără porunca nemerui, fără nici o tocmală, au început harțul întrînd beți cu săbiile zmulte păn în șiragurile Ungurésti. Au căutat și noao a sta cu Voice-hovschii căpitanul, să nu pieie atîtea oameni și au stătut harțul acéia mai bine de un ceas, neputînd a-i dezbăra nice într-un chip pre oamenii beți den-tr-acéla loc. Și amu perise de cei 4 oameni și să apropiia încet toată oastea. Am purces pen tir g dirept, gonașii au dat după noi, însă numai pănă la marginea tîrgului și au stătut Constantin-vodă pre loc, pănă au cercat bine tîrgul și curtea. Și oblicind de Ghica-vodă la Țuțora, n-au băgat oastea pen tîrg, cum au făcut ai noștri, ce alăturea cu tîrgul, peste valea ce să dzice la noi Cucata, trecînd cu oastea, au purces întins în urma noastră cu oastea tocmită, apucînd pre mulți de ai noștri în tîrg, carii au plătit scurnp acéia vin ce-i gătise, îndată cu capetele sale.</p>
               <p rend="justify">
                  <hi rend="italic">Zac. 28.</hi> Oastea noastră, cum era răzsipită den purtatul prost, așea și cu mai mare proastă au venit poruncă, numai să li să dea război. Amu aproape de Capul Stencii, dirept pre culme, au stătut toate steagurile a noastre în tocmală și au așteptat pre oastea lui Constantin-vodă.</p>
               <p rend="justify">
                  <hi rend="italic">Zac. 29.</hi> Amu nu léșii, ce draganiia némțască era în frunte tocmită la Constantin-vodă cu foc și un stol toată céialaltă oaste, căriia nu era a noastră depotriva, că și mai puțină cu mult și fără foc, oaste călăreață numai. Iară preste poruncă nea-vînd cum hi într-alt chip, au sărit steagurile noastre întîi la dînșii și mai ales căpitanul Voice-hovschii ca un mare viteaz și acmu, aicea și la toate trébile, hie cînd slujitori deplin, înloc au luat pre catane ce era în frunte la harț în sabie și pănă la némți au cădzut acéia mai toți, fiind la acești ai noștri și cai mai proaspeți. Și au dat steagurile lui Voicehovschii dirept în focul nemților, den care foc înloc au picat cîțva slujitori de ai noștri și un stegar de a lui Voicehovschii. Iară nemică nespăimîndu-se ai noștri de acéia cădere a celor slujitori, intrase amu cu săbiile în némți, cît n-ar hi putut a mai da foc al doilea rînd, așea să amestecase, îndată au năvălit toată oastea și si aripile oștii lui Constantin-vodă, deci numai ce au căutat să să dea îndărăpt steagurilor noastre. S-au prilejit la întorsul oștii noastre peste trupuri de unguri, carii cădzuse la tîmpinarea dentîi, un ungur cădzut de rană, lăsat în loc de mort, au apucat o suliță care cădzuse lîngă dînsul și vădzînd că fug ai noștri, au apucat sulița și au tîmpinat pre un slujitorii de ai noștri dirept pen vintre și înloc au cădzut bietul slujitori de pre cal gios.</p>
               <p rend="justify">
                  <hi rend="italic">Zac. 30.</hi> Încătro era a năzui oștii noastre, era loc foarte rău și îndată coborîșul Jijii, singură Jijia de trecut rea și tinoasă, nice de vad, nici de-notat. La pod nu încăpea și buldzîndu-se, cădea de îmbe părțile pe lîngă pod acei de pe de laturi într-apă, cît de îmbe părțile pe lîngă pod cuprinsă era Jijiia de cai și de oameni. Și acolea multă oaste de a noastră au perit și mai mulți de apă. Au cădzut și vii cîțva pre mîna lui Constantin-vodă și mai aleși den boieri: Bucioc, Buhuș sulgériul cél mare pre atuncea și Gavriliță Costachie jitnicér mare pre atuncea. Pre boieri, dacă i-au dus la Constantin-vèdă, îndată i-au pus iară la boierii și slobodzi, fără nici o pază. Peste podul Jijii n-au mai gonit oastea lui Constantin-vodă, ce au stătut pre deal la mas cu toată oastea. Iară Ghica-vodă cu oastea amu spăimată s-au sfătuit și cu noaptea au purces spre Lăpușna cu pedestrimea și cu pușci, răpedzind îndată de olac la el-agasi de Bugeag dîndu-i știre de aceste toate.</p>
               <p rend="justify">
                  <hi rend="italic">Zac. 31.</hi> Mărs-au darabanii bine păn în Lăpușna, acolea pre loc răsuflînd o dzi oastea, a doua dzi agiunși darabanii de Constantin-vodă cu giuruită de milă și de lefe, dimineața s-au sculat ș-au apu-cat pușcile cîte era, depreună și cu săiménii au purces înapoi, făcînd gîlceavă mare căpeteniilor si cine ari rămînea, cu moartea lăudîndu-i-să. Care gîlceavă a lor vădzînd boierii pre cîți era, să nu-i apuce cu de-a sila, s-au dat în laturi. Iară singur Ghica-vodă au ieșit la dînșii cu șlicul amînă, rugîn-du-să să hie îngăduitori, nu mai mult de cinci-șase dzile, spuindu-le adevărat venirea sultanului. Ce n-au avut cui dzice, nebunite gîndurile prostimei și turburate și s-au aflat ca aceia, carii nu s-au rușinat de chip de domn, ce l-au împins de la pușci pre Ghica-vodă si au purces cu pușcile spre Iași. Iară curund au luat plată deplin pentru faptele sale, precum vei cîți mai gios.</p>
               <p rend="justify">
                  <hi rend="italic">Zac. 32.</hi> Rămîind Ghica-voclă numai cu boierii, n-au cutedzat să mai zăbăvascja la Lapușna, ce au purces spre Tighinea, pre Bîc pănă la Luțcni și acolea au așteptat pre el-agasi. Iară darabanii și cu săiménii au venit aicea în Iași și s-au închinat la Constantin-vodă cu toții și de la Movileu într-acés-teși dzile au venit și Tîlmaci paharnicul cu cîțva de  a lui Ștefan-vodă. S-au mirat Constantin-vodă de săirnéni și de dărăbanți, carii cu toții era pănă la 700 de oameni cu foc și cu tunuri.</p>
               <p rend="justify">
                  <hi rend="italic">Zac. 33. </hi>Și așea Constantin-vodă aședzîndu-se în scaunul țărîi, au trimis și la Țarigrad, cercînd cu făgăduință să-și tocmască domniia, ce n-au apucat să-i vie răspunsul, nici era cum, ce om era Chiupruliul vezir pre atuncea, că într-acéleși dzile au sosit pre Botna și el-agasi cu o samă de oști. Și s-au mutat și Ghica-vodă de pre Bîc la Botna și amu împreunat cu el-agasi au stătut la Căușéni, pănă au sosit și sultanul.</p>
               <p rend="justify">
                  <hi rend="italic">Zac. 34.</hi> Turburarea a lui Racoții amu era la știrea împărăției și hainiia a Mihnii-vodă. Deci asupra lui Racoții era orînduit Ali-pașea, veziriul de Buda, iară asupra Mihnii-vodă, galga-sultan den Crîm. Și atunceși veni veste și de schimbarea Ghicăi-vodă den  domniia Muldovei în Tara Muntenească cu domniia aceii țări, în locul Mihnei-vodă. Iară aicea în țară, în locul Ghicăi-vodă, au dat domnia lui Ștefăniță-vodă, feciorul lui Vasilie-vodă, care lucru, pentru să nu să rășchire boierii de pe lîngă Ghica-vodă asupra vremii acéie, s-au tăinuit multe dzile acest lucru, apucîndu-să Ghica-vodă că va primeni acestea într-alt chip. Și tot cum ar hi pentru trébile sale, au stătut împotriva lui Constantin-vodă cu sultanul.</p>
               <p rend="justify">
                  <hi rend="italic">Zac. 35.</hi> Galga-soltan, macara că-i venisă amu de la împărăție porunca să rădice pre Ghica-vodă de la Muldova și să-l ducă, să-l puie domn în Țara Muntenească, aflînd lucrurile în Moldova iară așea amestecate, să nu lase pre Constantin-vodă, hainul împărăției, în scaunul țărîi, au purces în sus pre Prut și au stătut cu coșuriule la Bolota, mai gios de Țuțora. Și acolea făcînd sfat, singur au rămas cu coșurile ș-au oprit pre Ghica-vodă lîngă sine, iară oastea toată sprintenă de război tătărască și pre toți boierii cu cîtă gloată avea, au dat supt mîna lui Ahmet-aga el-agasi de Bugeag și au purces el serdari asupra lui Constantin-vodă la Iași.</p>
               <p rend="justify">
                  <hi rend="italic">Zac. 36.</hi> Luînd veste Constantin-vodă de sol-tanul că este amu așea aproape, ș-au rădicat oastea den tîrg și s-au mutat la Gălata de Sus, și acolea au pus darabanii noștri și pe săiméni și cîți pedestrași au avut și el, de au săpat un șanț pe deasupra pîrîului, carele să desparte den pîrîul Bîrno-vei și vine pre supt Gălata de Sus și acolea după șanț au descălecat toată pedestrimea, iară călărimea în deal și au stătut acolea cu tabăra toată.</p>
               <p rend="justify">
                  <hi rend="italic">Zac. 37.</hi> Oastea tătărască, cum au purces stoluri după stoluri și dacă s-au strîns toată la Ciric, au început a dodei întîi cu harțuri, mărgînd tătarîi pănă la pîrîu. Vărsa focul darabanii fără ispravă în harț, cum ari vedea mare năvală, așea strica iarba fără de nici o treabă și pre nime nu răniia, care lucru era îndată semn de mare frica lor. Toate acéstea socotiia el-agasi, om de-abiia în toate ordele Crîmului altul al doilea la sprinteniie și la lucrurile războaielor. Iară îndesară o samă de săiméni de ciia ai noștri, ce să închinase la Constantin-vodă, s-au îndemnată și au ieșit den șanțuri, viind pre iaz, pre lîngă pîrîu, au venit pănă în podul Bahluiului și trecînd podul preste Bahlui, ce era pre atuncea mai gios de iaz și așea să sime-țise cîtă pedestrime era si-n șes dencoace de pod ieșise cîte 5—6 la un loc și apucase și case cîteva în Broșteni și da în tătari cu sinéțele. Iară și atuncea era de mirat, că pre nime nu răniia, fără doi cai, ci au rănit supt tătari la acél ieșit a lor.</p>
               <p rend="justify">
                  <hi rend="italic">Zac. 38. </hi>Acéia semeție a lor vădzînd el-agasi, au încălecat sîngur ș-au coborît în șes pre Bahlui și fiind și doao steaguri de unguri, iară el singur au îndemnat pre niște tătari sprinteni asupra săi-ménilor, ce era în șes. Ș-au sărit tătarîi dirept asupra săiménilor, cu sinéțele la obraz săiménii fiind. Și cum n-ari crede nime să margă tătarul la foc, așea îndrăzneț, au mărs, ales cum am vădzut pre unu tătar bugegean dirept asupra a doi săiméni cu sinéțele în pravilă, au mărs și de aproape amu au slobodzit amîndoi sinéțele în tătari, iar nici pre unul nu l-au nemerit. Cu sabiia zmultă tătarul, pre unul l-au rănit, iară pre al doilea săi-man l-au dus viu la el-agasi. Așea să cunoștea de atuncea pedeapsa oștii lui Constantin-vodă! Iară în céia parte de Bahlui, în ceiri, fugiia céle două steaguri de catane de la o vréme numai de un tătar, cu mare ocară și rîs între toți că fugiia atîtea oameni de unul si fugind da înapoi cu pistoalele în sus, nevădzînd unde dă!</p>
               <p rend="justify">
                  <hi rend="italic">Zac. 39.</hi> Amu îndesară era acest harț; preste noapte au ieșit den tîrg tătarîi la mas preste ceiri, iară darabanii și săiménii un ceas n-au stătut, toată noaptea au dat cu sinéțele și nu cîte unul, ce totodată ca-n chip nemțăsc, strica iarba fără ispravă în vînt. Ne-am gîndit întîi că or hi dodeind tătarîi, ce n-ave dodeială de nime, numai să cunoaște bine lucrurile blăstămate și-nspăimate.</p>
               <p rend="justify">
                  <hi rend="italic">Zac. 40.</hi> A doa dzi, vineri să prilejisă, deci tătarîi război să facă n-au vrut, ferind vinerea, care dzi la dînșii să ține, cum ținem noi dumineca din dzilele săptămînii, ce au ședzut gata, cu caii amînă pănă spre amiadzădzi. Au chemat el-agasi pre boieri la sine și le-au spus cum într-acéia dzi nu-i sloboade legea lor să margă asupra nemăruia, iară ei de ar veni, atuncea război om face. Și au întrebat de boieri, ce le-ari părea și lor, în ce chip, a dooa dzi ari merge asupra lor și den ce parte s-ari lovi și ce loc ieste, unde stă oastea lor. Acéstea voro-vind cu boierii, că era om în faptele sale denafară de hirea tătărască, așea de blînd, lin și la treaba oștii deplin, acéstea vorovind, numai ce să audziră dobele și trîmbițele în oastea lui Gonstantin-vodă și s-au vădzut fără zăbavă și clătirea oștilor la vale, spre Bahlui. Și așea au ieșit toată oastea la șes, cu pedestrimea, cu pușcile, cuprindzind oastea lor de la pîrîul ce vine alăturea cu iazul, pănă la Galata de Gios și așea, cu acéia tocmală, au purces spre pod cu oastea Constantin-vodă.</p>
               <p rend="justify">
                  <hi rend="italic">Zac. 41.</hi> Au încălecat și tătarîi, era de toți ca 3.000 de oameni și de ai noștri, moldoveni, vro 300 de oameni și i-au tocmit el-agasi pre tătari și pre ai noștri dencoace de Ciric, pre podiș asupra Tătărașilor, așteptînd pre Constantin-vodă în tocmală.</p>
               <p rend="justify">
                  <hi rend="italic">Zac. 42.</hi> La Constantin-vodă de toată oastea va hi fost la 8.000 de oameni, în șes, la ieșitul harțului tătărăsc înainte, peste Bahlui, n-au ieșit de la dînșii la harț nimé. Slobodziia pușcile cîteodată și era pușcile bune și mari, de acéle pușci ce făcuse Ștefan-vodă Gheorghie la Liov, dară așea da de bine dentr-însele, cît nu să lovască pre cineva, ce sunetul glonțului nu să audziia pre nicăiurea. Acéia tocmală era. Și să gîndiia că ori înspăima pre tătari numai cu sunet, ce nu să sparie nepriietinul cu sunet în darn, fără moarte.</p>
               <p rend="justify">
                  <hi rend="italic">Zac. 43.</hi> Dacă au sosit oastea lui Constantin-vodă la Bahlui, s-au apucat de trecătoarea Bahluiului și dacă au vădzut el-agasi că are gînd să treacă oastea Bahluiul, au pus un tătar bătrîn la o movila, care este de acolea, de unde sta oastea tătărască mai spre Aron-vodă, asupra Ciricului, învățîndu-l cît va vedea de acolo, că va începe a să sui oastea lui Constantin-vodă spre mal, pre la marginile Tătărașilor la deal, să să învîrtească pre movilă de trei ori. Si așea au făcut tătarul. Deci, cum au vădzut semnul de la movilă, de unde era tătaru), el-agasi întîi singur, ca un leu și după dînsul țoală oastea, cu glas: „Halla, halla, halla”, au purces. Au slobodzit darabanii și săiménii toți focul și pușcile, de care durît a sinéțelor să oprisă tătarîi cîțva, iară dacă vădzură că nu cade nime den sinéțele lor, au răbdat, păn-au început a să mai rări focul. O samă de darabani, cum au vădzut că să stîmpără focul și tătarîi tot stau, de la coadă unii au plecat fuga înapoi, pre carii, cum i-au zărit tătarîi că fug, cum orbi au năvălit și au întrat în pedestrime cu săbiile zmulte. Să prăvești moarte, să vedzi osîndă și așea de sîrg vărsare de sînge de oameni! Era trei iazuri de trupuri, cum sta trei rînduri de pedestrime, unul preste altul de pe supt mal, pănă în pîrîul Bahluiului. Constantin-vodă au luat drumul cel mare spre Scîntéia, călăreții care încotro au putut, unii pre Bahlui, alții pen Cîrlegătură și s-au topit mulți unguri și den călărime și mulți au dat și de pe iaz în hălășteu, mulți ș-au pus capetele si pen codri. Iară carăle a lui Constantin-vodă toate au rămas la mănăstirea lui Pătru-vodă, la Galata de Sus. Și așea mult tătarîi n-au gonit, ferindu-se de păduri. Atuncea au cădzut la robie și Băleanul banul de la Craiova de Țara Muntenească. Aicea în oraș era mănăstirile pline de bieții oameni tîrgoveți și sărăcimea au dat toată bani, de s-au răscumpărat ca den robie.</p>
               <p rend="justify">
                  <hi rend="italic">Zac. 44.</hi> Soltanul după această izbîndă, luînd pre Ghica-vodă cu sine, după porunca împărăției, au purces pre la Huși în Țara Muntenească și acolea, fără nici unu război cu Mihnea-vodă, l-au aședzat la scaun, fugind den Tîrgoviște Mihnea-vodă și simțindu-se în faptele sale céle mai mult dec? t păgînéști, cu furiș la Racoții, în Ardeal, unde-si s-au borît curînd și sufletul în prăpăștile iadului. Și cum scrie sfînta Scriptura: „i pogibe pamat ego să șumom” &lt;„Perit-au pomenirea lui cu sunet” &gt;. Așea spun că l-au otrăvit Racoții. Făcuse el o zarvă pe la Dîrstor, pe la Giurgiuv cu turcii, pănă a-i veni vestea de răzsipă lui Constantin-vodă de aicea, care, de au făcut vreo vitejiie acolea, să scrie muntenii. Iară aicea au venit Ștefan-vodă, feciorul lui Vasilie-vodă, în scaun.</p>
            </div>
            <div type="div2">
               <head>Capul al doodzăci și doi</head>
               <p rend="justify">
                  <hi rend="italic">Zac. 1.</hi> Ștefăniță-vodă, feciorul lui Vasilie-vodă, toată domniia a lui Gheorghie Ștefan-vodă fiind aicea cu îmma-sa în opreală, de carele siindu-să boierii să nu iasă la domnie în viața lor, ales boierii carii era de casa lui Ștefan-vodă, îndemna pre Ștefan-vodă să-l semnédze la nas. Ce n-au priimit Ștefan-vodă, dzicind: „Om muri noi pănă atuncea, pănă va hi unul ca acesta domn”, că era copilaș mic încă pre atuncea Ștefăniță-vodă. Iară dacă au ieșit Ștefan-vodă Gheorghie den domniie ș-au venit Ghica-vodă în scaun, aducîndu-și aminte binele, mila și cinstea care au avut de la Vasilie-vodă, pre doamna sa și cu feciorul au trimis în Țarigrad cu cinste. Era încă Vasilie-vodă viu, închis la Edi Cula și dacă au mărs în Țarigrad doamna lui Vasilie-vodă, era slobodă a merge la domnu său. Iară pre Ștefăniță-vodă l-au dat Vasilie-vodă la priietini, la carte și agiungînd amu la ai..., mergea cîte cu un răvaș si la veziriul Chiupruliul cel bătrîn, la nevoile sale. Spun, dacă l-au vădzut veziriul amu voinic, au dzis: „Voinic fecior are Vasilie-bei!” Și așea, fără zăbavă, au ieșit la domnie Ștefăniță-vodă, mutînd veziriul pre Ghica-vodă în Țara Muntenească, ca pre un om bătrîn, pentru aședzarea aceii țări, după mare răscoale ce făcuse Mihnea-vodă în Țara Muntenească.</p>
               <p rend="justify">
                  <hi rend="italic">Zac. 2.</hi> Bine nu s-au aședzat aicea în scaun Ștefăniță-vodă și acolea Ghica-vodă în Țara Muntenească, în anul dentli a domniilor lor, Constantin-vodă au și lovit iară fără veste pre Ghica-vodă și așea degrabă, cît cu noaptea au plecat fuga din scaun Ghica-vodă din București și au apucat Con-stantin-vodă scaunul Țărîi Muntenești iară.</p>
               <p rend="justify">
                  <hi rend="italic">Zac. 3.</hi> Soltanul era în Bugeag; îndată i-au marș porunca de la împărăție să margă asupra lui Con-stantin-vodă și îndată au purces sultanul. Iară Constantin-vodă au strîns oaste foarte bună, că și țara venise la dînsul toată și s-au tăbărît în munți la loc așea de tare, cît soltanul, dacă au înțeles ce oaste are și în ce loc ieste, nu să gîndiia că așea lesne îl va lua, că avea și léși, și némți, și unguri, și sirbi lefecii, că încă nu fîrșisă banii a lui Matei-vodă. Ce, într-o dzi au ales soltanul 300 de tătari într-ales și le-au dat poruncă, oricum, numai să străbată la locul acéia unde era tabăra lui Constantin-vodă. Și au purces tătarîi și s-au tîmpinat cu o straje a lui Constantin-vodă, care straje vădzînd că vin tătarîi, s-au dat înapoi și luîndu-i tătarîi în goană, tabăra céialaltă, nu să să apuce de război, în ce loc era, ce acéia spaimă le-au cădzut asupra, cum, care încotro au putut, au plecat fuga și au lăsat toată tabăra pustie. Numai Constantin-vodă, vădzînd spaimă ca acéia, ș-au strîns lefecii ce avea ș-au purces preste munți în Ardeal. Hiclenșug au fost a muntenilor, că n-au vrut să să puie împotriva împărăției, au ce urgiia lui Dumnedzău au fost la acéia spaimă, că spun că numai șépte tătari au fost acéia ce au gonit și au răzbit pănă la tabără, cît s-au mirat și singur sultanul. Deci, după această izbîndă, au ședzat soltanul iară pre Ghica-vodă, carele era fugit la pașea de Dîrstor.</p>
               <p rend="justify">
                  <hi rend="italic">Zac. 4.</hi> Constantin-vodă, după fuga sa den Țara Muntenească, n-au mărs la Racoții, ce în număr ca la 800 de oameni, tot într-ales lefecii, s-au suit cu munții alăturea în sus și aproape de Maramorăș, pe la Bistriță, au luat potica preste munți, pre la Dorna și au ieșit pre la Cîmpulung a țărîi noastre și trecînd mai pe den sus de Suceavă, au lovit pre la Hotin și au trecut Nistrul la cazaci pre la Movileu, ispitindu-să și despre acéia aripă.</p>
               <p rend="justify">
                  <hi rend="italic">Zac. 5.</hi> Ștefăniță-vodă aicea, ca un om tînar, nevrînd soru-sa, doamna Roxanda, să vie pre scrisorile tătîne-său s-a lui în țară, den Rașcov, care tîrg îi didésă H mii, după moartea feciorului său, lui Timuș, au trimis oaste asupra Rașco-vului, să-l bată și să o ia cu de-a sila. Ce n-au putut face nemică ai noștri Rașcovului, numai ce au făcut zarvă cu cazacii. Cînd și cînd aștepta prilej ca acela cazacii să lovască aicea în țară și prilejindu-se a nemeri lui Constantin-vodă la dînșii înloc i-au făgăduit oaste.</p>
               <p rend="justify">
                  <hi rend="italic">Zac. 6.</hi> În Țara Muntenească, după fuga acéia ce făcuse Ghica-vodă de Constantin-vodă, veziriul scîrbit pre dînsul, nu preste multă vréme au trimis pe pașea de Dîrstor de l-au luat den scaun și au dat domniia în locul lui, feciorului său lui Grigorie-vodă.</p>
               <p rend="justify">
                  <hi rend="italic">Zac. 7.</hi> Și așea, tot într-acéiași an, anul dentîi a domniei lui Ștefăniță-vodă, toamna, au venit Constantin-vodă cu oastea căzăcească și asupra lui Ștefăniță-vodă ispitind în divuri, în chipuri, să încapă la domnie, nu fără agiutoriul și îndemnarea a lui Racoții, că și Racoții, încă aședzat nu era și-n Ardeal o cetate anume Oradiia cu oamenii lui Racoții aședzată, pre atuncea o bătea Ali-pașea, care au și luatu-o, ieșind o făméie den cetate și arătînd turcilor apa de unde veniia, de-ncungiura cetatea. Acéia apă abătîndu~o turcii de la cetate în laturi, au luatu-o, vestită între cetățile Ardealului.</p>
               <p rend="justify">
                  <hi rend="italic">Zac. 8.</hi> Înțelegînd Ștefăniță-vodă că trece Constantin-vodă Nistrul la Soroca, au ieșit la Coicéni cu oastea sa ș-au pus tabăra acolea, însă oastea era pre puțină, că țara într-acéia foamete era într-acéia an, cît mîncă oamenii papură uscată în loc de pîine, măcinîndu-o uscată. Și de pe acéia foamete porecliia și pre Ștefăniță-vodă, de-i dzicea Papura-vodă. Ce vrémile și voia lui Dumnedzău nu sint în voia domnilor.</p>
               <p rend="justify">
                  <hi rend="italic">Zac. 9.</hi> Iară și pre cîtă oaste era, o trimisesă Ștefăniță-vodă toată în frunte înainte pre Răut cu Catargiul și cu Grigorie paharnicul și cu Mihalcea Hîncul sărdariul și călărașii de țară și toți mazilii cei mai sprintini, aproape de 2.000 de oameni. Și așea oastea acéia foarte cu proastă tocmală, cu orînduiala serdarilor ce era fără crieri, au lovit Chiașca cazacul noaptea, numai cu 300 de oameni și au răszipit toată oastea acéia, cu mare ocară, oaste numai den sunet răzsipită, nice gonită de cineva. Iară tot adunîndu-să la loc, amu pre giumătate decît era întîi, au stătut de straje, pănă au sosit și Constantin-vodă cu tabăra la dînșii, carele, dacă au luat veste den limbi că este la Coicéni Ștefăniță-vodă, au luat în gios, trăgînd oastea la Prut, la Zagarancea. Și să nu hie dat această veste un căpitan leah, anume Voicehovschii, că Constantin-vodă este amu mai gios de noi cu oastea, de străjerii noștri l-am hi știut atuncea cînd ar hi trecut Prutul. Deci au purces și Ștefăniță-vodă în gios pre la Posadnici și trecînd tîrgul pre deasupra mănăstirii lui Aron-vodă, au trecut la Tomești, pre Bahlui și acolea au stătut cu oastea. Iară Constantin-vodă într-acea noapte au mas la Prut de céia parte.</p>
               <p rend="justify">
                  <hi rend="italic">Zac. 10.</hi> A doa dzi Constantin-vodă s-au apucat cu cazacii de trecătoare, iară Ștefăniță-vodă au luat Prutul în gios, în preajma Bugeagului, că îndată au răpezit la el-agasi de Bugeag. Și era cu Ștefăniță-vodă și balgi-bașea hanului cu vro 100 de tătari, den care tătari și de ai noștri au ales Ștefăniță-vodă și au mărs supt tabăra căzăcească, amu Prutul trecută, de au luat den oastea lui Constantin-vodă limbă,</p>
               <p rend="justify">
                  <hi rend="italic">Zac. 11.</hi> Au spus limba, cum sint cu Constantin-vodă 5. 000 de cazaci den toate polcurile aleși și 1.000 de lefecii a lui și cum mergea Constantin-vodă dirept la Iași. Acelea înțelegînd Ștefăniță-vodă, cu sfatul lui balgi-bașea, au luat cu tot de-a dinsul pre Prut în gios, în tîmpinarea lui el-agasi și s-au tîmpinat cu el-agasi de Bugeag la codrul Chighéciului.</p>
               <p rend="justify">
                  <hi rend="italic">Zac. 12.</hi> Trimisese Constantin-vodă în urma lui Ștefănița-vodă 500 de oameni cu Durac, cărora și Ștefăniță-vodă, trimițînd înainte să cerce pre Hăbășescul și pre Voicehovschii căpitanul, înainte numai cu o sută de oameni. De la Obileni s-au supus oamenii lui Constantin-vodă și s-au făcut a fugi céia ce să arătasă, pre carii gonindu-i ai noștri, au ieșit toată strajea lor. Deci, numai ce au căutat a pleca cestora ai noștri fuga. Era cu ai noștri și tătari puțintei, în carii era și un comis a soltanului, ce venise pentru poclonul lui la Ștefăniță-vodă. Au perit acolea acéia om a soltanului și alți doi tătari cu dînsul, năvălind preste Jijiia după cei dentîi ce să arătasă. Apoi la trecutul Jijii înapoi, li s-au înglodat caii. îl apucase alt tătar pre comisul acéia a sultanului după sine pre cal, ce apoi au pus capul și el și comisul acéia.</p>
               <p rend="justify">
                  <hi rend="italic">Zac. 13.</hi> Dacă s-au tîmpinat Ștefăniță-vodă cu Șah Bulat-aga, el-agasi de Bugeag, ca 2.000 de oameni cu dînsul și cu Ștefăniță-vodă pre 1.000 de oameni, au purces dirept asupra lui Constantin-vodă la Iași. Amu adunase la sine Constantin-vodă pre vlădici și cîțva boieri suseni1. El-agasi îndată au ales o samă de tătari sprinteni și i-au trimis să lovască Iașii fără veste. Și așea degrabă au lovit, cît au luat orașul în lungii, de au apucat mulți oameni în robie den tîrg. Constantin-vodă vădzînd că-i vin tătarii asupra, au ieșit cu tabăra și au stătut cu oastea de laturea tîrgului, pre pîrîul Căcăinii, mai gios de podul lui Ștefan-vodă. Iară Ștefăniță-vodă cu el-agasi au cuprinsă Tătărașii.</p>
               <p>
                  <hi rend="italic">Zac. 14.</hi> Mergea ai noștri o samă mai bine, departe asupra taberii, decît tătarîi și săiménii îi bătea den sinéțe de după case. într-acéiași dzi au ieșit o samă de capete Căzăcești la el-agasi la voroava și cerea de la dînșii el-agasi să dea pre Constantin-vodă și să margă ei slobodzi. Pre un păr au stătut atuncea viata lui Constantin-vodă, că solii amu pozvoliia, ales Stamatenco, carele era mai mare pre cazaci. Numai cazacii singuri den sine, den făgăduința lui Constantin-vodă că pe tot omul va da la Movileu cîte 20 de lei și dînd o samă de bani la sotnici și mai mult lui Chiașco sotnicul, au strigat cazacii pănă într-unul, chiuind „nehan slava nașa ne ghibiet" adecă: „Să nu piară cinstea noastră", or sta și acest lucru nu or face. Spun să hie luat bani de la Constantin-vodă și el-agasi.</p>
               <p>
                  <hi rend="italic">Zac. 15.</hi> A dooa dzi pre amiadzădzi, au purces tabăra legată den loc și la suitul malului pre de laturea Tătărașilor, să hie fost o tocmală și nevoința lui el-agasi, era de-a să rumpere tabăra la acela loc de ai noștri. A doa năvală au făcut ai noștri amu pre deal spre Aron-vodă și înfrînsése pe pedestrimea căzăcească pănă în cară și au picat acolea cazaci, iară și supt ai noștri cai s-au aflat răniți cîțva și morți.</p>
               <p>
                  <hi rend="italic">Zac. 16.</hi> Și așea au hălăduit Constantin-vodă și dentr-acéia dată de supt cumpăna mare a vieții, n-au mai cercat zarve de atuncea, ce s-au aședzat în Crăiia Leșască. Mărs-au Ștefăniță-vodă cu el-agasi în urma cazacilor pănă preste Prut, iară petrecătorilor, nu oștenilor și gonașilor sămănători. Și s-au întors el-agasi la Bugeag, iară Ștefăniță-vodă în Iași. Cazacii cu Constantin-vodă au trecut la Movileu Nistrul și acolea mare nevoie au avut de cazaci pentru lefe.</p>
               <p>
                  <hi rend="italic">Zac. 17. </hi>Bine nu s-au mîntuit Ștefăniță-vodă de el-agasi de Bugeag, au sosit și pașea de Silistra, Mustafa-pașea și cum au sosit, au descălecat dirept la curtea cea domnească și au strîns toți boierii la sine și întrebîndu-i de aceste oști Căzăcești, cum de au venit asupra țărîi împăratului, faeind pre boieri haini, i-au luat pre toți, cîțiși au fost boieri, de i-au închis, țiind rău și pre Ștefăniță-vodă și făcîndu-i om de nemică. Au ședzut aicea trei dzile, cu mare cheltuială și sile în oraș de oștenii lui și la purces au ales den toți boierii pre Toma vornicul și pre Șeptelici hatmanu si pre Prăjescul vornicul în pază și pănă n-au dat 60 pungi de bani, nu i-au slobodzit pre boieri, carii mai sus să pome-nesc, amu de la marginea țărîi.</p>
               <p>
                  <hi rend="italic">Zac. 18.</hi> Ștefăniță-vodă toate faptele acéstea a pașii dînd știre la Chiupruliul veziriul și amu și Vasilie-vodă ieșisă den Edi Cula slobod, înloc au răpedzit la pașea de l-au dus la Țarigrad și cu puțin de n-au perit sîngur pașea; iară chehaia lui au plătit acéle fapte cu capul.</p>
               <p>
                  <hi rend="italic">Zac. 19.</hi> într-acest an ș-au fîrșit dzilele vieții sale și Vasilie-vodă, domn vestit între domnii țărîi și cu fericită domniie. Ștefăniță-vodă, cît s-au dezvărat, îndată i-au venit poruncă să trimită oastea în Țara Ungurească și de la munteni iară așea, asupra lui Racotii și au trimis Ștefăniță-vodă pre Voicehovschii căpitanul de lefecii cu 1.000 de oameni și pre Mihalcea H incul serdariul.</p>
               <p>
                  <hi rend="italic">Zac. 20. </hi>Sărascher de la împărăție era asupra lui Racotii un pase, anume Săidi-pașea. Nu-l pot uita turcii pănă astădzi pre acél pase și acéia orn era de războinic și tare, cît (precum spunea și ai noștri de dînsul) eu hatmanii cei vestiți în lume poate să să puie hirea lui. Cu acela adunîndu-se și oastea muntenească și a noastră, au purces asupra lui Racotii și la Cliujvar, la oraș, le-au ieșit Racotii înainte cu oștile sale.</p>
               <p>
                  <hi rend="italic">Zac. 21.</hi> Pașea n-avea mai mult de 6.000 de oameni, fără oastea cestor doă țări, însă, cum spun, neînfrînt om la războaie. Iară Racotii avea 8.000 de oameni, de mare scumpete ce avea acél om, că de ar hi avut oaste mai multă, cum era oastea turcească puțină atuncea asupra lui, la dînsul era acéia dată izbîndă. Și cum au fost acela război, n-am vrut să-l trecem cu pomenirea.</p>
               <p>
                  <hi rend="italic">Zac. 22.</hi> Tocmise Racotii toată pedestrimea sa și pușcile den-a-direapta, împotriva muldovénilor s-a muntenilor, știind că aceste neamuri împotriva focului nu stau. Iară singur cu capul său, cu toată călărimea (că avea aleasă călărime), au stătut împrotiva oștii turcești.</p>
               <p>
                  <hi rend="italic">Zac. 23.</hi> Iară Săidi-pașea tocmise pre 2.000 de munteni și pre 1.000 de muldoveni den-a-stînga sa, iară călărimea turcească o samă în frunte înaintea sa, iară o samă de călăreți și o dată cu pedestrimea, cîtă avea și cu pușcile, au stătut pe după călărimea ceii dentîi. Și dacă au tocmit așea oastea, au chemat toate capetele, și-a noastre și muntenești, și le-au dat poruncă așea: „Cîinilor! Iacă eu oi purcede dirept asupra ghiaurului .și nu cu altă armă, numai cu sabia. Den voi carele să va apuca, ori de arc, ori de altă armă, aceluia capul îi voi tăia și întîi voao, capetenilor. Deci, eu cum oi purcede și oi începe războiul, voi să treceți preste pedestrime și să loviți oastea nepriietinului den dos. Daca oi înfrînge, că știu eu că oi înfrînge, unul den voi să nu cumva să să apuce de jac, să descalice cineva la vreo boarfă sau să alerge după cai slobodzi cineva, să prindză, ce să goniți strînși pre nepriietinul, ca de goană sinteți voi mai buni decît oastea a mea ceastălaltă. Și aceasta învățătură să țineți, cum vă dau poruncă. Iară că nu oi bate pre nepriietinul, nime den voi să nu gîndească, că eu știu că oi bate."</p>
               <p>
                  <hi rend="italic">Zac. 24.</hi> Și după aceasta poruncă, cum au sosit capetele oștii noastre la bulucurile sale, au și purces pașea întîi cu oastea, așea tocmită cum s-au dzis și ai noștri alăturea. Dacă s-au apropiiat turcii de oastea lui Racoții, au sărit Racoții cu toată oastea o dată, sîngur fruntea cu aleși catane ce avea și îndată au înfrînt toată călărimea turcească, cîtă era în frunte și așea au buldzitu-o, cît începusă a da preste pașea, carele venea cu temeiul pre urmă. Ce, au stătut pașea singur cu sabiia zmultă, oprind oastea care o înfrînsésă den frunte ungurii. Și pășind singur cu sine și cu bulucul său înainte, s-au amestecat oștile turcești în săbii cu ungurii. Ce turcii pre carii îi buldziia sîngur cu chipul său pașea, au lovit și aripa cea de muldoveni și de munteni asupra pedestrimei lui Racoții, amu den dosul lui Racoții, că trecuse Racoții înainte și rămăsesă și muntenii și muldovenii amu can înapoia lui. Au slobodzît focul némții lui Racoții și pușcile în ai noștri, care foc nesuferind ai noștri, s-au dat în loc înapoi, ca-n chip de fugă. Acolea mare greșeală au făcut Racoții, de n-au pus lîngă pedestrime și ceva călăreți. Să hie încălecat pe munteni și pre muldoveni, atuncea cînd i-au înfrînt focul, n-ari hi mai îndireptat în véci ai noștri. Ce, dacă au vădzut ai noștri că altă grije n-au, fără numai focul, cum s-au deșertat sinéțele, cum s-au întors o samă de căpetenii, ales Voicehovschii căpitanul și Cantimir, pre atuncea ceauș la munteni, care apoi ani fost și serdar aicea în țară și alții și îndată după dînșii toată oastea. Și pănă a împle némții sinéțele, deșertate fiind, au intrat ceștea-lalti cu săbiile zmulte în pedestrime și îndată au amestecat toată pedestrimea și au pornit-o în răzsipă, rărnîind și pușcile și armele pedestrimei în deșert. Și așea vădzînd ungurii perirea pedestrimei sale și amu în dosul său, i-au început a slăbi și mai vîrtos luptînd Racoții sîngur în război l-au rănit un turc dirept în cap cu rană foarte grea, den care rană i s-au prilejit și moartea.</p>
               <p>
                  <hi rend="italic">Zac. 25.</hi> Vădzînd ungurii pre Racoții domnul său așea cu grea rană, l-au și apucat catanele între sine și s-au abătut în lături, cum au purces toată oastea ungurească în răzsipă. Goană așea grea n-au fost, că turcii pre obiceaiul său n-au gonit, ai noștri încă, fiind aproape îndată de păduri, nu s-au lățit cu goana. Și așea au fost fîrșitul și lui Racoții, domn în mare fericie născut, între cei fericiți cnédzi, mare fericit. Dară la ce nu aduce nesățioasă hirea oamenească la măriri. După această izbîndă asupra lui Racoții, Săidi-pasea au aședzat tot Ardealul în partea împărăției și oștile noastre le-au slobodzit pre acasă.</p>
               <p>
                  <hi rend="italic">Zac. 26.</hi> Aicea în țară în cest an domniia cu pace Ștefăniță-vodă preste toată vara, iară bine n-au sosit oastea céia ce era trimasă la Ardeal, au și venit poruncă și alta de la împărăție, să purceadă singur Ștefăniță-vodă la Nepru, să fie de agiutor acolea pașii de Silistra și hanului la lucrul unor cetăți, care au făcut împărățiia din pajiște pre Nipru, pentru apărarea cazacilor, să nu poată îmbla pre mare. Numai ce au căutat a purcede Ștefăniță-vodă și-n cale mergînd, amu de Tighinea aproape, pe Bîc, la un sat anume Luțénii, au cădzut în boală foarte grea, lungoare, care boală au priceput îndată doftorul că trebuie să ia sînge, ce n-au ascultat și adăogîndu-să boala și ales toamna amu, așea de greu l-au cuprins herbințeala, cît pănă la Tighinea au stătut frănitic, adică buiuguit de hire. Cu chipul ciumii era boala, că i-au ieșit și bolfa la o mînă, însă nu era ciuma, ci direaptă lungoare carii boale îi dzic doftorii maligna. Și cît au trecut la Tighinea Nistrul, au stătut a treia dzi mort. De acéia boală au murit acolo și Dumitrasco Dră-guțăscul de la Suceavă, om cunoscut și ales la toată curtea. Hirea aceștii domnii a giudeca nu putem, că nu era încă copt în vîrstă sa. Multe să cunoaș-tea într-însul den hirea tătîne-său, iară la mînie răpitorul.</p>
               <p>
                  <hi rend="italic">Zac. 27.</hi> Turcii agalarii de Tighinea, cum au audzit de moartea lui Ștefăniță-vodă, încă nu era ieșit sufletul, s-au înglotit și au venit să ia ce or găsi domnesc tot pre sama împărăției. Puțin lucru au lipsit de nu s-au făcut mare zarvă între noi și între turci, că intrase ca-n chip de jac în tabără o samă de dînșii. Ce, daca au statut cu boierii la socoteală, nu le-au oprit boierii, ce le-au răspuns: „Luați! Ce, apoi să nu dați de mai mult samă!" Și luîndu-și sama agii, să nu dea apoi mai mult de precum or lua, s-au lăsat.</p>
               <p>
                  <hi rend="italic">Zac. 28.</hi> Boierii după fîrșitul lui Ștefăniță-vodă, îndată au ales pre Chirița Dracon  Ruset, carele apoi au cădzut și domn și cu dînsul și pre Alexandru Costin postelnicul și i-au răpedzit îndată la împărăție, dînd știre de moartea lui Ștefăniță-vodă și să arate mare rugămintea țărîi pentru domn de țară și să pomenească îndată de Dabijea vornicul, însă nu era cu știrea tuturor pentru Da-bijea-vodă, alții trăgea cu alte chipuri, pre carii să-i treacă condeiul nostru pentru urîtă pomenire. Iară oasele lui Ștefăniță-vodă luînd boierii cu sine, au purces deodată pre Nistru în sus, pe de céia parte și trecînd la Bilacău Nistrul. Și au venit în Iași și l-au astrucat în mănăstirea tătîine-său, care să pomenește pre numele Trei Svetitelei.</p>
            </div>
         </div>
         <div type="div1" rend="P24">
            <head>De neamul moldovénilor, din ce țară au ieșit strămoșii lor</head>
            <div type="div2" rend="P25">
               <head>Predoslovie, adecă cuvântare dintăi de descălecatul țărâi cel dintăi și a neamului moldovenesc</head>
               <p rend="justify">Începutul țărâlor acestora și neamului moldovenesc și muntenesc și câți sunt și în Țările Ungurești cu acest nume, români și până astăzi, de unde sunt și de ce seminție, de când și cum au dăscălecat, acéste părți de pământ, a scrie, multă vréme la cumpănă au stătut sufletul nostru. Să înceapă osteneala aceasta, după atâta véci de la discălecatul țărâlor cel dintăi de Traian împăratul Râmului, cu câteva sute de ani peste mie trecute, să sparie gândul. A lăsa iarăș nescris, cu mare ocară înfundat neamul acesta de o seamă de scriitori, ieste inimii durére. Biruit-au gândul să mă apucu de această trudă, să scoț lumii la védére felul neamului, din ce izvor și seminție sunt lăcuitorii țărâi noastre, Moldovei și Țărâi Muntenești și românii din Țările Ungurești, cum s-au pomenit mai sus, că toți un neam și o dată discălecați sunt, de unde sunt veniți strămoșii lor pre acéste locuri, supt ce nume au fost întăi la discălecatul lor și de când s-au osebit și au luat numele cest de acum, moldovan și muntean, în ce parte de lume ieste Moldova, hotarăle ei păn unde au fost întâi, ce limbă țin și păn-acum, cine au lăcuit mai nainte de noi pe acest pământ și supt ce nume, scot la știrea tuturor, carii vor vrea să știe neamul țărilor acestora.</p>
               <p>Dzice-va néștene: prea târziu ieste; după sutele de ani cum să vor putea ști poveștile adevărate, de atâtea vacuri? Răspunz: Lăsat-au puternicul Dumnezeu iscusită oglindă minții omenești, scrisoarea, dintru care, daca va nevoi omul, céle trecute cu multe vremi le va putea ști și oblici. Și nu numai lucrurile lumii, staturile și-ncepăturile țărâlor lumii, ce și singură lumea, ceriul și pământul, că sunt zidite după cuvântul lui Dumnezeu celui putérnic. Crez, din Scripturi știm și din Scripturi avem și sfânta credință a noastră creștinească și mântuirea noastră cu pogorârea fiilui lui Dumnezeu și împelițarea cuvântului lui, cel mai denainte de véci în firea omenească (denafară de păcat). Scriptura ne deșchide mintea, de ajungem cu credința pre Dumnezeu, duhul cel nevăzut și necoprins și neajuns de firea noastră, Scriptura departe lucruri de ochii noștri ne face de le putem vedea cu cugetul nostru. Să nu pomenim de marile Moisi, carile după 2.400 de ani au scris létopisețul de zidirea lumii, că acela au avut pre însuși Dumnezeu dascal, rost cătră rost. Omir în 250 de ani au scris după răsipa Troadii războaiele lui Ahileus, Plutarh în 400 de ani au scris viiața și faptele vestitului împărat în lume, a lui Alexandru Machidon; Titus Livius cursul a toată împărățiia Râmului în 700 de ani și mai bine au scris după urzitul Râmului și alți mulți istorici, cercând de-amărântul scrisorile, cursul a multe vacuri cu osârdie și cu multă osteneală au scos lumii la vedére istorii.</p>
               <p>Îndemnatu-m-au mai mult lipsa de știința începutului aceștii țări, de descălicatul ei cel dintâi, toate alte țări știind începuturile sale. Laud osârdiia răposatului Uréchie vornicul, carile au făcut de dragostea țărâi létopisețul său, însă acela de la Dragoș-vodă, de discălicatul cel al doilea al țărâi aceștiia din Maramoroș scrie. Iară de discălicatul cel dintăi cu români, adecă cu râmléni, nimica nu pomenéște, numai ameliță la un loc, cum că au mai fost țara o dată discălicată și s-au pustiit de tătari. Ori că n-au avut cărți, ori că i-au fost destul a scrie de mai scurte vacuri, destul de dânsul și atâta, cât poate să zică fiéștecine că numai lui de această țară i-au fost milă, să nu rămâie într întunerecul neștiinței, că célelalte ce mai sunt scrise adăosături de un Simeon Dascalul și al doilea, un Misail Călugărul, nu létopisețe, ce ocări sunt. Care și acélea nu puțină a doao îndemnare mi-au fost. Cât mi să pare, bine nu știu, că n-am văzut létopisețul lui Evstratie logofătul, iară cum am înțeles de câțva boieri și mai ales din Niculai Buhuș ce au fost logofăt mare, pre acest Simeon Dascal, Istratie logofătul l-au fătat cu basnile lui și Misail Călugărul de la Simeon au născut, cela fiiu, cestalalt nepot. Și mult mă mir de unde au luat acéste basne, că și Uréchie vornicul scrie și el: 45 de ani la domniile céle dintăi, nici o scrisoare nu să afla de lucrurile lor, ce s-ar fi lucrat și nici streinii n-au știut nimica de dânșii, pănă la Alixandru-vodă cel Mare și Bun. Décii au început istoricii leșăști a scrie, mai ales Bielschii și Marțin Pașcovschii, pre carii i-au urmatu răposatul Uréchie vornicul. Dacă n-au fost dară dintăi scrisoare în țară și nici streinii n-au știut și nimica n-au scris, de unde sunt acéste basne, cum ca să fie fost moșii țărâi aceștiia din temnițile Râmului, dați întru ajutoriul lui Laslău craiul unguresc? Și românii acum era în Maramoroș în zilele acelui crai, cești dincoace, de unde ieste acum Moldova, iară cei dincolo, unde ieste acum Țara Muntenească, iară în munți, pre Olt, unde și acum să pomenéște Țara Oltului și râmlenii cei discălicați de Traian în Ardeal, acum era în Ardeal.</p>
               <p>Eu, iubite cetitoriule, nicăirea n-am aflat nici un istoric, nici latin, nici leah, nici ungur, și viiața mea, Dumnezeu știe, cu ce dragoste pururea la istorii, iată și pănă la această vârstă, acum și slăbită. De acéste basne să dea seama ei și de această ocară. Nici ieste șagă a scrie ocară vécinică unui neam, că scrisoarea ieste un lucru vécinic. Când ocărăsc într-o zi pre cineva, ieste greu a răbda, dară în véci? Eu voi da seama de ale méle, câte scriu.</p>
               <p>Făcutu-ț-am izvod dintăiași dată de mari și vestiți istorici mărturii, a cărora trăiesc și acum scrisorile în lume și vor trăi în véci. Și așa am nevoit, să nu-mi fie grijă, de-ar cădea această carte ori pre a cui mână și din streini, carii de-amăruntul cearcă zmintélile istoricilor. Pre dânșii am urmat, care vezi în izvod, ei pavăța, ei sunt povața mea, ei răspund și pizmașilor neamului acestor țări și zavistnicilor.</p>
               <p>Și întăi unui Enea Silvie și cu următorii lui; însă acesta istoric nu așa greu nepriietin ieste, cât numai acest nume vlah de pe Fleac hatmanul Râmului că ieste, scrie, unde s-au lunecat și săracul Uréchie vornicul. Crédem neputinții omenești.</p>
               <p>Iară ieste altul, de neamul său leah, Iane Zamovschii, care orb năvăléște, zicând că nu sunt moldovénii, nici munténii din râmléni, ci trecând pre aicea, pre aceste locuri, Traian-împăratul și lăsând slujitori de pază, au apucat o samă de dachi limba râmlenească. Vei vedea apoi și a cuvintelor lui răspunsul și ocara, nu de la mine, ci de la istoricii, povațile méle, la rândul său.</p>
               <p>Putérnicul Dumnezeu, cinstite, iubite cetitoriule, să-ți dăruiască după acéste cumplite vremi anilor noștri, cânduva și mai slobode veacuri, întru care, pe lângă alte trebi, să aibi vréme și cu cetitul cărților a face iscusită zăbavă, că nu ieste alta și mai frumoasă și mai de folos în toată viiața omului zăbavă decât cetitul cărților. Cu cetitul cărților cunoaștem pe ziditoriul nostru, Dumnezeu, cu cetitul laudă îi facem pentru toate ale lui cătră noi bunătăți, cu cetitul pentru greșalele noastre milostiv îl aflăm. Din Scriptură înțelégem minunate și vécinice fapte puterii lui, facem fericită viiața, agonisim nemuritori nume. Sângur Mântuitorul nostru, domnul și Dumnezeu Hristos, ne învață, zicând: Čńďèňŕèňĺ ďèńŕíiŕ, adecă: Cercați scripturile. Scriptura departe lucruri de ochii noștri ne învață, cu acéle trecute vrémi să pricépem céle viitoare. Citéște cu sănătate această a noastră cu dragoste osteneală.</p>
               <p>De toate fericii și daruri de la Dumnezeu voitori</p>
               <p rend="italic">Miron Costin, care am fost logofăt mare în Moldova</p>
            </div>
            <div type="div2" rend="P25">
               <head>
                  <label>Cap. I</label>
                  <lb/>De Italia</head>
               <p rend="justify">Toate lucrurile, dacă să încep a spune din ceputul său, mai lesne să înțeleg. Și neamul moldovénilor fiind dintru o țară care să chiamă Italiia, de Italiia și de Împărățiia Râmului, a căriia împărății scaunul, orașul Râmul, în dricul Italiei ieste, a pomeni întăi ne trage rândul. Țara Italiei, de aicea de la noi, drept spre apusul soarelui ieste, nu așa depărtată de țara noastră, că de la Belgradul carile îl știm mai toți că ieste pe Dunăre, unde cade apa Savei în Dunăre, niguțătoréște mergând, cale de 30 zile ieste pănă la Vinețiia și Vinețiia ieste pre pământul Italiei.</p>
               <p>În statul său ieste între mări, ca și Grețiia, adecă Țările Grecești, că dincoace, dispre noi, să închide cu o limbă de mare, care iese din Marea Albă vinețiienii zic acei limbi Colfo de Vineție, adecă limba sau grumazii de Vinețiia să zice și cu alt nume și Marea Adriaticum, marea de Adrie. Iară mării din care iese limba acéia îi zic latinii Marea Mediteraneum, adecă marea den mijlocul pământului; turcii, grecii și noi zicem Marea Albă. Iară dispre céialaltă parte, spre apus, îzbucnéște iară din céiași Mare Albă un unghi de mare, însă nu cu atâta lungime, cum ieste limba aceas-talaltă dispre noi. Și pre celalalt unghi dincolea, ieste Ianua, noi zicem ianovezii. Însă dintre acéstea îmbe limbi ieste Italiia și în dricul pământului, spre miazănoapte, dincolo, pănă la hotarăle Franțozului.</p>
               <p>Hotarăle ei despre răsărit, dispre noi, cum s-au zis mai sus, limba de mare și apoi Stiriia, Carintiia, Avstriia, țările Împărăției Nemțești; dispre miiazănoapte franțojii, dispre apus Hișpaniia, iară dispre amiazăzi să închide cu marea ce-i zicem noi Albă și totu acéia ieste carea să închide pănă la Țarigrad.</p>
               <p>Grecii zic Italiei cu alt nume Hesperiia, di pe Hesper, steaoa céia căriia zicem noi luceafărul cel de noapte, că acel luceafăr drept peste Italiia apune. Simănătoare foarte cu Țările Grecești, că cum Grețiia să încépe din Marea Albă, între mări, pănă la Machidonie, de o parte cu Marea Albă, carea să întinde pănă în Țarigrad, de altă parte limba de mare, de care s-au scris mai sus, desparte pe Italiia de Țările Grecești, așa Italiia dincoace cu limba de mare, iar dintr-acolo, despre apus, cu unghiul cel dispre ianovezi.</p>
               <p>Așa are ltaliia domnii împărțite în sine, cum avea și Grețiia într-o vréme, cărora domnii și țări sunt numele acéstea: Liguria, Tăscana, Umbria, Sabina, Lațium, de unde ieste limba latinească și de la Latin-craiul, Neapolis, căriia supt craii Hișpaniei, Calabriia, Apuliia, Romaniia, Istriia, Hetruria, Campania și mai sunt mai mărunte țări, carile trec cu condeiul pentru zăbava.</p>
               <p>Iară Grețiia avea țări anume: Acarnaia, Etoliia, Thessaliia, Fochida, Moreia, Arcadia, Elada, Olimbiia, Laconiia, Ahaia, Attica, unde ieste vestitul oraș Athina, Viiotia și iară mai sunt țări mai mărunte. Ieste Țara Italiei plină, cum să zice, că o rodie, plină de cetăți și orașă iscusite, mulțime și desime de oameni, târguri vestite, pline de toate bivșuguri și pentru mare iscusénii și frumusețuri a pământului aceluia, i-au zis raiul pământului, a căruia pământ, orașile, grădinile, tocmélele la casile lor cu mare desfătăciune traiului omenesc, nu are toată lumea, supt, ceri blând, voios și sănătos, nici cu căldură prea mare, nici ierni gréle. De grâu, vinuri dulci și ușoare, untudelemn, mare bivșug și de poame de tot féliul: chitre, năramze, lămâi și zahăr și oameni iscusiți, la cuvânt stătători, peste toate neamurile, neamăgei, blânzi, cu oamenii streini dintr-alte țări nemăreți, îndată tovaroși, cum ar fi cu ai săi, cu mare omenie, supțiri, pentru acéia le zic gentiloni, cum zic grecii: celebii, și la războaie neînfrânți într-o vréme, cum vei afla la istoriile Râmului, de vei ceti de dânșii.</p>
               <p>Acéia țară ieste acum scaunul și cuibul a toată dăscăliia și învățătura, cum era într-o vréme la greci Athina, acum Padova la Italiia, și de alte iscusite și trufașă méșterșuguri.</p>
               <p>Ieste Italiia mai véchie decât Roma, adecă Râmul, și Împărățiia Râmului, care s-au urzit în Țara Italiei după ce au nemerit de la Troada Anténor și Enea, din carii, Antenor Vinețiia și olatelor ei, iară Enea Râmului și împărăției lui începători și rădăcină suntu.</p>
               <p>Numele Italiei ieste vechi, la toate istoriile céle vechi latinești, de pe Ital, craiul lor. Némții italiianului zic valios și noao, moldové-nilor și munténilor, iar așa valios; franțozii italiianului valașhos, noao și muntenilor valașhos; léșii italianului vloh, iară noao voloșin, iară munténilor acum s-au luat léșii după apa Oltului și au mai adaos tiparnicii lor o slovă: M, de le zic molténi, adecă oltean; ungurii italianului: olaș, iară moldoveanului și munteanului olah. Și Țării Italiei léșii zic Vlosca Zemlea, adecă Țara Vlohului, iară țărâi noastre: Volosca Zemlea.</p>
               <p>Caută-te dară acum, cetitoriule, ca într-o oglindă și te privéște de unde ești, lepădând de la tine toate célelalte basne, câte unii au însemnat de tine, din neștiință rătăciți, alții din zavistie, care din lume între neamuri n-au lipsit niciodată, alții de buiguite scripturi și deșarte. Iară nu numai numele acesta, precum ai înțeles că ieste tot unul, la toate țările, și al tău și Italiei, precum vei înțelége și mai pre larg, la capul deosebi de numele acestor țări, că și turcii și grecii ne zic vlah, ce și dintr-altele te vei cunoaște: obicéiuri, hire, graiul și pănă astăzi, că ești drept vloh, adecă italiian și râmlean.</p>
               <p>Multe obicéiuri într-acest neam trăiesc a italiianilor, pănă astăzi: așa de oaspeți la casile lor, nemăreți, voioși, și libovnici (nu știu din ce munténii, o samă, s-au abătut puțintel den aceasta hire), așa la petrecănii, la întrebare unul pre altul de viiață, firea, clătirea. Cine au fost la Italiia, să vază pre italiiani, să ia aminte, nu-i va trebui mai mare dovadă, să crează că un neam sunt cu moldovénii.</p>
               <p>În casa noastră au fost această voroavă, în Iași cu un episcop italian, care între alte, foarte pre voia gândului mieu, mi-au zis cuvinte de acéste neamuri, dzicând așa, și era om de înțeles : Mie nu-m trebuiéște să mai citesc la istorii de moldovéni, cine sunt; pre o samă de obicéiuri, foarte bine îi cunosc de unde sunt, așa liubovnici la oaspeți, așa femeile lor să feresc de vedérea streinilor și să dau în laturi, așa să nu treacă feméia pe dinaintea bărbatului pe drum sau pe cărare, așa toată viiața, în mâncare cu dulceața curechiului, numai acéștea sărat, atâta osăbire, acéia și iarna și vara tot verde, nemurat. Toate acestea atocma cu italiienii sunt și a vedere să mărturiséște o fire. Cu multă mirare am stătut de mărturia acelui vlădică, de mare aguitori istorii méle.</p>
               <p>Înțelége-vei și din capul care să va scrie din graiul cestor țări că și limba ieste dovada că în graiul nostru pănă astăzi sunt cuvintele, unile letinești, altele italienești. Să miră un historic anume Cavație, dzicând: De mirat lucru ieste că limba moldovénilor și a munténilor mai multe cuvinte are în sine râmlenești, decât a italienilor, măcară că italianul tot pre un loc cu râmlénii. Ce acéia nu-i divă, că italianii târziu ș-au scornit limba, din letinească, așa de iscusită, de dezmierdată, cât că ieste limba îngerească îi zicu-i. Și întru unile voroave peste samă își aduce cu a noastră, ales cu acéste silaves: deliia, di, delia voi, vo siniorio, cum la noi: la dumneata, de la tine, de la dumneata, la voi, de la voi, care acés-tea în limba letinească, adecă râmlenească, acum nu încape, ce cură fără acéstea în măsurile sale.</p>
               <p>Un historic, anume Eneas Silvii, de care ți-am pomenit, la predoslovie, și câțva alții, pre urmă și pre cărarea lui, au scris în istoria sa cum moldovénii, carii lăcuiesc pre pământul Dachii de Sus și munténii pre Dachiia de Jos, acest nume, vlah, îl trag anume după Fleac, hatmanul Râmului. Și aceasta părere a célui Enea nu ieste de aiurea, numai au cetit niște stihuri a unui dascal anume Ovidius. Pre acél Ovidius l-au făcut, cum zic turcii, surgun, de l-au gonit din Râm tocma la Cetatea Albă, pre Marea Neagră Avgust-chesari, împăratul Râmului, pentru niște cărți ce scrisése în stihuri de dragoste, de să umplusă Râmul de curvii dintru acéle jocuri ale lui, cum fac și moscalii, de trimit la zatocenii, adecă în urgie, la Sibir, și pănă acum. Acela dară dascal Ovidie au scris câteva cărți, șezând la Cetatea Albă în urgie, iară în stihuri, că ș-au fârșit acolo și viiața. Și pre numele lui ieste balta Vidovul, la Cetatea Albă. Într-acéle cărți, una ce are nume de Pont, scrie la un priietin al său la Râm, anume Grețin, acéste stihuri. Iată că ți le însemnez latinéște scrise și pre limba noastră tălmăcite:</p>
               <lg>
                  <l>Praefuit his, Graecine, locis modo Flaccus, et illo</l>
                  <l>Ripa ferox Istri sub duce tuta fuit</l>
                  <l>Hic tenuit Mysas gentes in pace fideli;</l>
                  <l>Hic arcu fisos, terruit ense Getas.</l>
                  <l>Ghieții ținea într-o vréme, acum Flacus ține</l>
                  <l>Râpa scump-a Dunării, el singur cu sine.</l>
                  <l>Iel au ținut Misiia în pace cu credința,</l>
                  <l>Pre ghieți au scos de aicea, el cu biruința.</l>
               </lg>
               <p rend="justify">Așa însemnează acéste stihuri ale acelui dascal, pomenind pre acel Fleac, căruia numele la Istoriile Râmului ieste Fulvius Fleacus consul, precum chiema ei pre atuncea hătmăniile lor. Și de acéste stihuri s-au legat întâi acela Eneas Silvii și după dânsul și alții. Și între acéia afl și eu pre Uréche, săracul, următori: să fie numele acestor țări, vlah, de pre acela Fleac, hatmanul Râmului; căruia lucru Carion istoricul stă împrotivă și cu dânsul și Topéltin de Mediiași, anume zicând deșchis: Ceia ce au scris că numile vlah acestuia neam, adecă al Moldovei și al munténilor, ieste de pe hatmanul Râmului Fleac, basne sunt.</p>
               <p>Eu încă cei partea mea cu dânșii, cu acești doi țiu pentru acéste doveade, care deșchis ți-am scris, cum toată lumea zice italianului așa cu un nume și noao pănă astăzi. Și acel Fleac, de au bătut războaie cu tătarii, pre Dunăre, iară la discălicatul țărâlor acestora, nici o treabă nu are, care sunt după Fleac discălicate, de Traian, împăratul Rămului, din Țările Vlohului, adecă a Italiei, fără numai va zice cineva că italianii acest nume vlah au dobândit după Fleac, care lucru n-am cetit nici la o istorie a Râmului și de Italiia. Alte chipuri și capete au avut Italiia mai vestite și mai vechi decât acela Fleac; cum ar fi luat Italiia nume de la acéla?</p>
               <p>Ci de Italiia atâta ajunge, cât ți s-au arătat cu mărturiile și istoriile și numelui care-l avem de la alte neamuri, tot unul pănă astăzi. Să pășim de acum și la altile pre rând.</p>
            </div>
            <div type="div2" rend="P25">
               <head>
                  <label>Capul al doilea</label>
                  <lb/>
                  <lb/>Pentru împărățiia Râmului</head>
               <p rend="justify">Împărățiia Râmului căriia putére și lățime asémenea nu au fost nici o împărăție de când ieste lumea, de măriia ei citéște toate istoriile lumii, mai mare nu vei afla alta, nici în céste vacuri de acum, nici în céle trecute. De această împărăție vei afla și prorocii, ales de Daniil prorocul, cu dezlegarea visului lui Navohodonosor, împăratul Asiriei.</p>
               <p>De aceasta împărăție cântă și sfânta besérică, întăia slava, glas 2, la vecerniia nașterii domnului și Dumnezeului nostru Isus Hristos: Ŕâăuńň ĺäèíî íŕ÷ŕëńňâuțmu íŕ çĺěëè adecă: Când Avgust unul stăpâniia tot pământul. Acest Avgust împărat al Râmului au fost și în zilele lui au născut și mântuitoriul lumii, fiiul și cuvântul lui Dumnezeu din preacurata fecioară Mariia.</p>
               <p>Numele său trage de pe orașul Roma, noi zicem Râmul, care oraș ieste în Italiia, pre apa Tivrului curătoare în Marea Albă, cu cale de câteva zile mai jos de Râm, din izvoarăle munților Italiei început. Iară începutul împărăției aceștiia, cum s-au și mai pomenit la capul cel dintâi, de Italia (care ieste mai véche decât Râmul și decât începutul împărăției, pentru acéia pricină s-au pus și întăi la Italia rândul), ieste din Troada, care o au răsipit-o elinii, sau cu alt nume grecii, trăgând multă vréme războaie cu troadénii pentru mare strâmbătatea lor, ce le făcusă grecilor troadenii, cu furtișagul Elenii, femeii lui Menelau, prin Alixandru, feciorul lui Priiam împăratul Troadei. Care făméie să să întoarcă grecilor pururea sfătuia doi domni din Troada, Antenor și Enea, că întorcând-o, dzicea că s-a potolit vrajba cu grecii. Ci măzdind pre alți sănatori domni, ficiorul lui Priiam, să ție cu dânsul, să nu să dea Elena, s-au trăgănat sfada, pănă la stingerea de tot a Troadii, cât n-au hălăduit niminea altul, nici în cetate, nici în olatul ei, fără acei doi ce s-au poménit, Antenor și Enea, cu gloatile lor. Ori că știindu-i grecii că acéia sfătuia spre bine și nu i-au gonit, ori că ei, ca niște oameni cunoscând la ce trage lucrul, s-au păzit de vréme, au ieșit cu casile și cu oamenii săi, încărcați în vase. Din carei Antenor au discălicat Vinețiia pre pământul Italiei, iară Enea, pogorându-să mai jos, au abătut la malul iară al Italiei, unde stăpâniia Latinus-cra-iul o parte de Italia. Și îndemnat și de prorocii lor pe atuncea păgânești, au început sfada cu acel crai anume Latinus, de pre a căruia nume ieste limba latinească.</p>
               <p>Nu era încă cu oameni deși acéle locuri așezate pre acéle vrémi și singur craiul mator de zile, numai cu o fată de trupul său care era logodită după un domn de Italia anume Turnus, carile avea mulți domni de Italia neprietini. Pre acéia i-au tras Enea în tovărășie împrotiva lui Turnus și a lui Latin-craiul și cu câteva războaie cu mare vărsare de sânge, înfrângând pre Turnus, pănă și la pierirea lui în război, au căutat lui Latin-crai a priimi pre troadéni în țara sa, în Italiia și pre Enea ginere în locul lui Turnus, că lui Enea doamna îi murise de groază, când au văzut arzând de toate părțile Troada. Așa s-au făcut, troadénii moșani Italiei, așezați și legați întru sine cu italiienii, să trăiască troadénii pre limba și pre pravilile de giudețe a italiienilor și italiienii să priimească bozii și rugile și obiceiurile de bisérica troadénilor.</p>
               <p>Și dintr-acest Enea și fata lui Latin-craiul sunt, din seminție în seminție, născuți doi frați, anume Romul și Remu, carii au urzit orașul Roma. Și zidind pre jumătate Romul și pre jumătate de oraș Rem și încă neînălțate zidurile, au venit întru una din zile Rem să vază sporiul lucrului a frăține-său, în partea unde zidiia frate-său, Romul, și vrând să facă șagă, au sărit peste zidul frăține-său râzând. Înloc frate-său, luând semn de piezi răi orașului, apucă un fuște și lovéște pe frati-său pen mijlocul trupului. Cade Rem mort de rană, iară Romul, stând asupra trupului, au zis: Așa să petreacă toți carii vor vrea să saie zidurile acéstea. Și au stătut, singur Romul și urzitori orașului și crăiei, de pre a căruia nume ieste și numele orașului Roma, pănă astăzi și de pe oraș și numele împărăției.</p>
               <p>Fost-au această împărăție din ceputul său, de la Romul craiul dintăi, supt crai, pănă la Tarcvinius cel Mândru, îi zic râmlenii Tarcvinius Superbus, adecă Mândru. Al aceluia un fecior ce avea, au făcut silă noaptea la casa unui domn, lipsind domnul de acasă, anume doamnii sale, Lucrețiia, care, după acéia silă din pat nu s-au mai sculat, ci au scris la bărbatul său, unde era, și la unchiu-său, vestit senator pre atuncea la Râm, anume Brut, să vie cum mai de sirg la dânsa, că ieste spre moarte. Și dacă au sosit și au intrat în casă și unchiul acei fămei Lucreției și bărbatui ei, au zis: Îngăduiți, nu vă apropiiareți de patul mieu spurcat de ficiorul lui Tarcvinii. Iară trupul de ieste și silit, nevinei méle moartea mea va fi martor. Și au scos un cuțit, de supt perină, de acéia treabă gătit mai denainte și s-au lovit cu cuțitul întru inimă. Au năvălit bărbatul ei și unchiu-său la pat, ci în deșert, că căzusă cuțitul cu rana adânc, din care, după câteva ceasuri au murit Lucrețiia. S-au făcut, o zarvă mare și turburare în tot orașul de o faptă ca aceasta și s-au strâns tot orașul la Brut, cărora au arătat tuturora fapta ce au făcut ficiorul craiului și cuțitul crunt de sângele nevinovatii fămei și silă. Și au stătut tot Râmul și înloc și olatele, de au jurat cu Brut, cum să nu mai sufere crai asupra sa. Iară Tarcvinie, urât și părăsit de toți și de slujitorii lui, pentru spurcata fapta acéia și sila, au fugit la franțozi, cu carii, trăgând ajutori, s-au ispitit cu sila să coprinză iară scaunul Râmului, ci tot gonit și răsipit s-au întors și n-au mai dobândit ce au pierdut, în toată viiața sa, nici el, nici altul.</p>
               <p>Și de atuncea s-au cârmuit acea împărăție tot supt sfatul sinatorilor, cum vedem acum că să cârmuiéște Venețiia, pănă la Avgust-chesar, 500 și mai bine de ani. De mirat lucru că această împărăție, la câtă putére și lățime au venit, tot într-acéle 500 de ani, de supt cârma sfétnicilor au crescut. Și alegea ei din an în an câte doi mai mari, cărora cu numile boierii le zicea consules, adică capetile sfatului, că consilium lătinéște ieste sfatul.</p>
               <p>Și mai mare era acest nume de boierie, consul, decât împerator, că acesta nume împerator era hatmanilor, carii ducea în vreo parte oștile și trăiia acest nume numai pănă era în oaste, cine era. Iară dacă să întorcea acasă sau la Râm, nime și nimărui nu să zicea împerator, ce iară pre numile ce avea dintăi. Va să zică împerator poruncitori, care nume apoi pentru mare izbândă ce făcea acei imperatores, adecă hatmanii, au căzut de să numesc împărații cu acest nume și au ieșit mai mare și mai de cinste decât numile crailor.</p>
               <p>Hotarăle aceștii împărății a Râmului mai necoprinse sunt, că nu niscareva munți sau ape curătoare, cum vedem acum că despart crăie de crăie și împărăție de împărăție, ci din toate părțile le-au fost hotarul Marea Ochianul, care încunjură pământul, începând dispre părțile despre miază-noapte, Ochianul cela ce încunjură Englitera și tot acela Ochian și dispre apus, pe după Hișpania și Portogalia și de la părțile apusului să trage tot acela Ochian, încunjurând tot pământul despre amiazăzi, pe după Africa, noi zicem Barbarezii, pănă vine la Marea Roșie, care ieste între Eghipet și Araviia. Câte împărății, craii, domnii, țări sunt, di le încunjura Ochianul, precum s-au poménit mai sus, toate supt ascultarea Împărăției Râmului au fost.</p>
               <p>Încă mai spre răsărit de la Marea Roșie, de la Ochianul de amiazăzi, tăind pre uscat Aravia, Asiria, Siria, pănă la muntele Caucas, între Hăndii și între părthi și de acolo pănă în Marea Caspiei și Armeniile amândoao și câte țări sunt între Marea Caspiei și între Marea Neagră, ghiurgii, mingrelii, cerchiezii și alte țări și de acolo apa Donul și Volga, toate supt ascultarea Râmului au fost și de la Iuzbec hanii cei mari de la Râm lua steag de hănii.</p>
               <p>Cu Hăndiia numai nu au închiiat toată lumea dispre răsărit și veniia și de acolo multe țări să să închine. Ci de la o vréme nici-i mai priimiia ca locuri depărtate.</p>
               <p>Și unghiul cestalalt, la Ochian, pre unde sunt acum șvezii și Dania și unghiul spre apa Renului, pre acéste țări nemțești că și șvezii și danii tot némți sunt și un neam sunt nu i-au putut supune nici într-un chip râmlénii, pănă la îndireptatul acei împărății în multe părți. Și câtă oaste au pierdut cu némții, bătând războaie, cu céialaltă parte de lume nu o ar fi pierdut-o. Însă numai o parte de némți supuși n-au fost, iară cât ține apa Renul și célelalte și peste apa Renului, multe locuri supuse au fost, cum și Englitera și franțozii și toată Hișpania. Caută acum cu cugetul întru atâta lungime și lățime de lume, câte împărății mari sunt acum, cum ieste Englitera, Franțozul, Hișpaniia, némții pănă la apa Renului; la Africa: Fesul, Liviile, Mareh, Afri, pănă mai tot Eghipetul, habeșii și Împărățiia Asiriei, Persul, Armeniile, Capadochia, toată Greția și Machidonia, Iliriia, Dachiia, unde suntem noi acum și alte țări și ostroave și pre Ochian și pre Marea Albă și pre Marea Neagră și pre Caspiia. La toate acéstea ieșiia pașii de la Râm, pre un an pre unile, la altile pre trei ani și mai mulți. Câteva coale de hârtie s-ar mai lungi, de ași sta a pomeni anume țările toate. Pașii ieșiia și la țările jidovești, la Ierusalim, de la această împărăție, de care lucru deșchis te va învăța sfânta Evanghelie, a patru evangheliști. O seamă de țări mai depărtate dintr-acéstea supt crai birnici le lăsa: la Africa, ales la Eghipet, Armenia, iară célelalte, cum ieste Șpania, Englitera, franțozii, némții, pănă la apa Renului, Italiia, Țările Grecești, toate țările Ierusalimului, Anadolul, ostroavele, tot cu senatorii Râmului să cârmuia. Pentru acéia au zis un filosof al lui Pir, craiul epiroților, adecă al arbănașilor când l-au trimis în solie la Râm, că au văzut sfatul lor de împărați adunat.</p>
               <p>Ci cât ne trebuiéște la rândul istorii noastre, ne ajunge de atâta de Împărățiia Râmului.</p>
            </div>
            <div type="div2" rend="P25">
               <head>
                  <label>Capul al treilea</label>
                  <lb/>De Dachiia</head>
               <p rend="justify">Dacă s-au început de Italiia a zice, de unde ieste venit neamul acestor țări și de Împărățiia Râmului, de care împărăție sunt discălicate céste țări cu râmléni, vine rândul acum și locului acestuia, la ce loc au venit acest neam, din locurile céle dintăi.</p>
               <p>Locul dară acesta, unde ieste acum Moldova și Țara Muntenească ieste drept Dachia cum și tot Ardealul cu Maramoroșul și cu Țara Oltului. Alt nume mai vechi decât acesta, Dachia, nu aflu în toți câți sunt istorici, că de le-au zis cineva că ieste Schitiia, de pe schiți, adecă tătari căci au năbușit pre acéste locuri mai pre urmă tătarii și mai înainte de Atila, descălicătoriul Țărâi Ungurești și a ungurilor pre acéste locuri. Dachiia numele său cel vechi tot au ținut la toți istoricii. Cum s-au zis, Schitia ieste direapta Iuzbecul, adecă Tartariia cea Mare și o parte de Împărățiia Moscului.</p>
               <p>Dachii aceștia cu multe vacuri mai nainte de Hristos au așezat locurile acéstea. Pomenéște de dânșii Cvint Curțius istoricul, de faptile lui Alexandru Machidon (însă nu acea Alexandrie mincinoasă, care ieste pre limba noastră, plină de basne). El scrie Sahi, dahi, masagheti, tot un neam sunt, venit din părțile Hindiei pre acéște locuri, când încă lumea mai rară au fost în oameni. Și dintr-acești dahi noi zicem și grecii, dachi, iară latinii și léșii, dații să țin sasii de Ardeal (și pănă nu de mult au fost și la noi în țară, iară la satile céle hănești, la Bugeac și acum sunt, de le zic testebani) că să trag și au mari istorici martori. Limba lor iară așa véchie ieste; au price între sine cu némții pentru mai de multe vacuri, carii sunt mai vechi de dânșii, și ceștia că némții au luat de la dânșii limba, iară nemții că sasii au ieșit de la dânșii, din Saxonia. Ci acéste prici le lăsăm la dânșii, noi numai pomenim cât slujaște rândul nostru la povéste.</p>
               <p>Hotarăle Dachiei, dispre răsărit ieste Nistrul apa, la istoricii cei vechi Tiras, iară dispre amiadzădzi Marea Neagră și Dunărea, dispre apus Panoniia, acum Țările Budii, dispre miazănoapte Morava și Podolia în Crăiia Leșască, unde ieste și Camenița. Sunt o samă de istorici carii dau și Podolia și câmpul peste Nistru pănă la apa Buhului și peste Dunăre, Misiile amândoao, cărora le zicem noi acum Dobrogea și o parte de Iliriia, să fie fost de Dachiia.</p>
               <p>Puternică într-o vréme, cât supt vrémea Împărăției Râmului supt Domentiian-împărat, iară la Dachia crăind Decheval-craiul, lua dachii o sumă de bani din visteriia Râmului, cum lua tătarii de Crâm de la Mosc și de la léși, să nu le robească țările, că prăda și dachii Italiia cu călărimea, pănă în zilele lui Traian-împăratul, ce au împărățit pre urma lui Domentian-împăratul.</p>
            </div>
            <div type="div2" rend="P25">
               <head>
                  <label>Capul al patrulea</label>
                  <lb/>De Traian-împăratul</head>
               <p rend="justify">Traian, împăratul Râmului, al șaptelea după Avgustu-chesar, de neamul său șpaniol, coprinzând scaunul împărăției după Domentian și văzând la slăbiciune împărățiia sosită, din rea și desfrânată cârma împăraților răi și zburdați (că și Dioclitiian și cela lumii ocara și tiranul Neron, tot înaintea lui Traian au fost), întăi au așezat împărățiia în ce era stricată și veniturile ei, apoi îndată s-au apucat de oaste împrotiva tuturora carii ieșisă de supt ascultarea împărății țări și întăi ales asupra dachilor, țiitoriiul acestor părți.</p>
               <p>Așa să întărisă neamul dachilor asupra Împărăției Râmului, cât scriu istoricii, în zilele lui Domentian-împăratul și bir lua din vistieriia Râmului, pentru să nu strice țările împărăției cu prăzi, că fiind neamul dachilor pre acéle vremi călăreți, prăda țărâle ascultătoate de Împărățiia Râmului cu călărimea, pănă și Italiia de prăzile lor nu hălăduia, cum am văzut în vacul nostru pre tătarii Crâmului, fiind mai puțini decât oștile Moscului și a Crăiei Leșești și de la amundoao acéstea neamuri lua daruri, pentru să nu facă cu ceambulurile lor stricăciune țărâlor lor.</p>
               <p>Întăi, dară, Traian, marile și vestit împărat, au făcut oaste împrotiva dachilor, cum scrie Dion, carile au scris viiața acestui împărat și alți istorici după dânsul, 600.000 de oaste, slujitori de oaste au avut, fără altă mulțime, ce să trage dupe oști, ales după oști mari, mulțime, și au purces din Italiia spre acéste părți ale Dunării.</p>
               <p>Cum scrie Istoriia de patru monarhii ai lumii, de clătirea aceștii împărății de la Râm spre acéste părți, ca pre la 120 de ani după Hristos au fost. Împrotiva căruia nici Decheval craiul dachilor așa fără război nu s-au lăsat, ci trecând cu oștile sale Dunărea, au stătut împrotiva lui Traian, împăratul cu război în Țările Misii, căriia îi zicem noi Dobrogea.</p>
               <p>Stătut-au un război mare și nu puțină vărsare de sânge, însă pre acéle vremi în toată lumea nu era altă oaste, nici mai teméinică, nici mai stătătoare, nici mai trainică la toate lipsele oștenești ca slujitorii Râmului, neînfrânți și din firea lor și cu tocmeala oștilor lor, care vedem acum la némți tocmeala oștilor, toată bulucuri și pintre buluc și buluc loc deșert, să aibă loc deșchis și alte bulucuri, slobod meidan să aibă, când ar trebui să dea ajutori bulucurilor celor ostenite în război sau înfrânte oaste proaspătă pre acéle slobode de oști maidanuri. Niciodată toate bulucurile încep războiul, ce céle tocmite în frunte și alte bulucuri cu mare tocmeală și méșterșug stau în paza acelora ce fac războiul și așa luptând multă vréme cu o parte de oști, alte părți sta gata, netrudiți, proaspătă oaste prelesne urnesc pre céialaltă oaste, carea odată își varsă și sloboade toată vârtutea. Că acea oaste ce sare toată odată, toată odată să și răsipéște. Cu aceasta tocmala a oștilor sale râmlénii au supus toată lumea.</p>
               <p>Marie tărie și neînfrântă avea și oastea machidonénilor pre vrémea lor, ales tocmeala pedestrimei lor, căriia zicea ei falanx, însă era prea strânsă acea falanx și la greu să lega pedestraș de pedestraș. Cu mare greu să rumpe acéia oaste, că cu tocmala ei au călcat Alexandru Machidon tot răsăritul. Însă pe urma lui, dacă au început machidonénii a bate războaie cu râmlénii, pierdea războiul machidonénii, cum va vedea cine va ceti războiul lui Perseu, împăratul machidonénilor, cu Emilius, hatmanul Râmului.</p>
               <p>Auzit-am pre mulți dând vina aceasta, cum și léșii și moscalii și alte neamuri creștinești nu sar odată cu toții la război. Nu știu ce zic; oștile teméinice cu multe ceasuri, cu multe zile, bat un război și știu aceasta. Că întăi léșii și moscalii, de s-ar slobozi toată oastea odată, nici un război nu ar lua, ce toate le-ar piierde. Așa Decheval, craiul dachilor, luptându-să câteva zile să oprească oștile lui Traian, n-au putut birui, ci au purces oștile din război în răsipă.</p>
               <p>Traian-împăratul după izbândă au căzut, la apa Dunării, unde, șezând cu oștile, au adunat din toate dintr-acélea părți și olate lucrători și au zidit cu mare minune vacurilor pe urmă, pod peste Dunăre, de piatră, cu turnuri de piatră, carele să pomenéște pănă astăzi, Turnul Severinul. În Țara Muntenească ieste acela loc; malul dincoace al acelui olat îi zic munténii județul, cum ziceam noi ținutul Jiiului.</p>
               <p>Cercat-am câtva din ce ieste, de au primenit numele său acest turn, de-i zic Severinul, că acestu lucr, că l-au zidit Traian-împăratul și nu altul deplin și aievea, fără număr odoacă spun istoricii când au făcut și podul, căruia cu ochii noștri am privit pragurile prin apa limpede a Dunării, când am mers cu Dabija-vodă cu oștile la Uivar. Cum acel turn ș-au schimbat numele și n-au ținut numele ziditoriului său, cum ține șanțul Troianul pănă astăzi, a ști nu poci. Atâta numai, ori pre urmă că au trăit acolo vreun domn cu acest nume, Severin, cum spun și munténii, ori pre numele vreunui pristav la lucrul lui sau la rădicatul lui, după ce să pustiisă întăi.</p>
               <p>Fost-au și un împărat pre urma lui Traian, Severus, care nume și pre o piatră ce s-au aflat la cetățuia năruită la Galați am cetit însumi eu Severus imperator romanorum, adecă Săverii împăratul râmlénilor. Însă numai atâta am putut ceti, célelalte slove, deși și aduc cu latinești, iară a înțelége limba latinească, nici într-un chip să pricépe. Cum pre un ban de aramă galben, iară la acea cetate năruită am aflat, cât un ort de mare, nimenea nu poate mai mult a dizlega fără: Marchiianopolis. Iară turnul acela și podul peste Dunăre, nimenea altul, ci Traianu-împăratul, ca și șanțul Troianul, l-au făcut; nu vei afla din sute de istorici într-alt chip.</p>
               <p>După ce au gătit podul peste Dunăre, Traian au trecut toată oastea peste Dunăre, dincoace în ceasta parte, în pământul unde ieste acum Țara Muntenească. Și i-au ieșit iară cu oștile sale Decheval, craiul dachilor, la care război stând tare dachii și craiul cu ei, însuși craiul au pierit la acel război. Și așa au purces, după acel război pierdut și pierirea craiului lor, tot neamul dachilor în răsipă de pe acéste țări, unde ieste acum Țara Muntenească și țara noastră, Moldova. Câtă țară au și rămas pre loc, prostime, țărani, toată o au scos-o Traian de pe acéste locuri peste munții care desparte Țara Ungurească dinspre noi. Iară aicea, îmbe acéste țări, și Țara Muntenească și Țara Moldovei, de la Dunăre pănă supt munți și pănă în Marea Neagră și de la apa Nistrului pănă iară supt munți, tot cu râmléni și căsași au aședzat și mai mulți oșténi, precum zic ei: colonia romana, adecă discălecarea Râmului. Și așa ieste discălecatul cel dintăi acestor țări cu râmleni. Cine ar vrea să știe, să vază și cu ochii martorii, citească pre istoricul Dion, carile au scris viiața lui Traian-împăratul și pe Evtropii, carile au scris viiață lui Adriian-împăratul iară al Râmului și pre Bonfin istoricul ungur și din alți istorici, anume: Carion, Cavații, Silvius, Cromver leah, Piasenschii de Premisla, Gvagnin litfan și mai ales și din cești mai de curând: Topeltin de Mediiași, iscusit istoric, carile de-amăruntul din Dion scrie de neamul țărilor acestora și ales de descălicatul cel dintăi pe acéste părți de lume, de Traian-împăratul.</p>
               <p>Măcară că capetile dachilor, domnii cu toate casile lor, s-au tras toți peste munți în Ardeal și de acolo s-au închinat cu toții la Traian-împăratul, tot nu i-au crezut, ce și peste munți pentre dachi au discălicat râmléni, pentru să nu mai poată a-și rădica capul dachii împrotiva împărății, carii vedem și pănă astăzi în tot Ardealul și în țările de sus céle ungurești mai în jumătate cu ungurii, români, adecă râmléni, sunt lăcuitori pănă astăzi.</p>
               <p>Era acest obicei la Împărățiia Râmului dacă să umplea Italiia, dricul împărății, de lăcuitori, de nu le ajungea, nici-i biruia pământul cu hrana, scotea cu sorți căsași di pen orașă și de prin sate și-i muta la altă țară, unde vedea părți mai rari de lăcuitori, sau unde vediia că să rădica de supt ascultarea împărății vreo țară, acolo cu sutile de mii de case să muta și le împărțiia locuri și zicea acei discălicături noao: colonia romana, adecă discălicarea Râmului. De care colonie a lor ieste plină lumea și la Asiia, adecă Anadol și la Africa, căriia îi zicem noi Barbarezii, și la Hișpaniia și pre apa Renului, la némți și la franțozi. Și la Rumele, în Țările Grecești, un neam ce le zicem coțovlah, colonia Râmului ieste.</p>
               <p>Litva în Crăiia Leșască direpți râmléni sunt, însă acel neam al Litvei nu de râmleni aduși sunt pre acéle locuri, unde lăcuiesc acum, ci de tirăniia lui Neron împăratului al Râmului. Multe case mari cu gloatile sale, cu domnul lor Lizbon, fugând de răotățile lui Neron la némți și de acolo cumpărându-și vase de mare, pre marea céia ce lovéște la Gdansca au mers, pănă la Liflant, o țară, și de acolo descălecând malul, s-au lățit pănă unde ieste Litva acum. Mulți ani supt ascultarea rusilor au fost, pănă înmulțindu-să din an în an, apoi ei au supus pre rusi, de le sunt vecini rusii acei a toate țări.</p>
               <p>De ar întreba neștine: Atâtea colonii în lume, de unde așa mulțime discălicate, numai de la Italia să iasă atâtea țări descălicate dintr-însa? Trebuiéște să știe că într-acéia țară au fost pe acélea vacuri scaunul împărăției, orașul Râmul, care oraș, nu cum sunt acum împărățiile, ci au ținut toată lumea de la apus, aproape și pănă tot răsăritul, fără puține împărății la răsărit, pre carii amu nici-i primiia. Iară soli toate țările acélea cu daruri trimitea. Spre miazăzi și pănă unde să închide lumea cu Ochiianul, supt Împărățiia Râmului au fost și spre miiazănoapte numai niște unghiuri, pe lângă mări nemțești, unde ieste acum Crăiia Daniei și a Șvedului, acélea țări drepte nemțești sunt și un neam acélea numai au hălăduit, de n-au fost supuse supt Râm niciodată. Curia dară din toată lumea la Italiia, să fie și în volniciia Italiei șpani, adecă șleahtici.</p>
               <p>Și a doao pricină, nu ieste în toată lumea altă parte de lume pământ ca Italiia, de tot bivșugul și dezmierdat, cât bine i-au zis raiul pământului.</p>
               <p>A treia pricină și mai mare decât acéle doao ce s-au poménit, că râmlénii din toată lumea lua a zécea din oameni tineri, cum lua turcii din Rumele; zicea râmlénii acelor oameni obsides, adecă zalog de credință țărâlor. Și pre acéia punea de-i învăța ca la școală oșteniia și carii era pre la școale, încă supt steaguri le zicea tirones (sfântul mucenic Theodor Tiron, dintr acei slujitori au fost). Iară dacă să învață bine cum va purta sulița, cum va muta pavăța, cum va întoarce sabiia, îi scotea la război și cu vréme din tirones ieșiia, de le zicea veteranii, adecă slujitori vechi, bătrân. Acestor veteranii apoi îmbătrâniți în slujbe vestite îi scotea de supt steaguri și le da pre la orașă și la sate locuri de casă, de vii, de grădini, de pământuri și așa să umplea Italiia cu mulțime de oameni, cât nu-i coprindea pământul.</p>
               <p>Multe obicéiuri de ale Râmului sunt acum la turci ca acéstea, ce iau și ei de a zecea oameni și iară așa îi împart pre la grădini întăi, apoi în ceata ienicerilor și fac și ei apoi din slujitori bătrâni oturaci, curugii și timaruri. Toate acestea și altile multe obicéiuri de la Împărățiia Râmului sunt, că și ienicerii cum sunt acum la turci, la Râm pritoriiani, adecă pedestrime de divan le zice, cum la turci culogl și așa bulucurile pre numere: biringi, ichingi, iuciungi; la râmléni primani, secundani, terțiiani, cvartani, tot pre numere bulucurile, adecă: cei dintăi, cei ai doilea, cei ai treilea, cei ai patrulea, pre număr să știia bulucurile. Și nu-i divă că la turci vedem obicéiurile acéstea, care au fost și la Împărățiia Râmului, căci că Țarigradul și câte țări țin turcii în ceastă parte de lume, care să chiamă Evropa, parte de Împărățiia Râmului ieste.</p>
               <p>Alexandru Machidon pe vrémile împărăției sale încă au făcut pre numele său colonii și întăi la Eghipet acel vestit oraș, Alexandriia, unde să scură apa Nilului în mare, iarăș și pre apa Donului și pre apa Hăndului și la perși au discălicat orașă și olate pre numele său. De ar hi acum Istratie logofătul și fiiu-său un Simeon Dascalul și nepotu-său, un Misail Călugărul, cum s-ar apuca de aceasta povéste cu basnile lor, céle ce au scris că rădăcina acestui neam, carele ieste acum pre acéste locuri, din temnițile Râmului ieste? Că Traian-împăratul adevărat că de la Râm au adus și căsași, adică de la Italiia și așa ieste: și căsași au adus, iară nu din temnițele Râmului, ci oroșani căsași, săténi, tot din slujitori așezați. Și casă de domni au așezat aicea pre la cetăți. Cum și Dragoș-vodă mare năpaste îi ieste să fie fost păstor, pre mărtoriia maramoreșenilor, cu urechile méle am auzit că au fost ficior unui Bogdan-vodă, născut din Maramoroș, după ce au scos de aicea mulțimea de tătari și cu bulgărimea de la Volga năbușiți și apoi pre urmă și Attila cu ungurii.</p>
               <p>Din temnițe cu sutele de mii de oameni cum s-ar afla? Și apoi fămei, iară atâta tălhărițe? Deci, unde ieste și cât vac ieste de când au venit Traian pre aicea și când s-au bătut Laslo, craiul unguresc, cu tătarii? Între Traian și între Laslo-craiul 800 de ani sunt. Și au scris ei, acești istorici, Istratie logofătul și Simion Dascalul și Misail Călugărul că acest Laslo au cerșut de la Râm oameni. Și neamul românilor acum trăia cu domnii săi în Maramoroș, cești dincoace, iar cei dincolo, dispre munténi, pre apa Oltului. Nu să prinde dară, cum zic aicea: manno, țigănéște.</p>
               <p>Așezând Traian și domni prin cetăți, cum zic la léși, caștaleani cineși domnul cu olatul său: dominus după latinie ieste la noi: domnu iar pre la toate marginile și locuri alese oșténi, cu nume pre atuncea țărilor acestora, unde ieste acum Moldova și Țara Muntenească, Dachiia Inferior, adecă Dachiia de Jos, iară Ardealului și părților celorlalte de sus, precum s-au pomenit de hotarul Dachiei, în capul de Dachiia, Dachiia Superior adecă Dachia de Sus. Și supt acel nume au trăit aceste țări, pănă la al doilea discălicat cu Dragoș-vodă. Și acum mulți ne zic noao, țării noastre și Țării Muntenéști, streinii, Dațiia, însă norodul, neamul lăcuitorilor, nu ș-au schimbat numele său, ci tot romanus, apoi cu vréme și îndelungate vacuri romani, apoi rumâni pănă astăzi. Și țările megiiașii, știind de unde au ieșit neamul acesta, că de la Italia, cării țări îi zic streinii vlah, vloh, unii zic valios, ungurii olaș de pe vloh, adecă italian, au zis vlah și munténii Valahiia, mai târziu.</p>
               <p>După așezarea cu râmléni pre acéste țări, Traian-împărat au purces pre Dunăre în jos cu oștile sale, de care s-au pomenit de vechi istorici că 600.000 de oșténi numai de război au avut. Și trecând apa Sirétiului, apoi Prutul, Nistrul, Buhul, Niprul, Donul, care ape acéstea toate pre atuncea cu alt nume au fost, nu cu acéstea de acum. Sirétiului numea Halut, și acum istoriile vechi scriu Prutului Hierasus, Nistrului Tiras, Buhului Hipan, Niprului Borestines, Donului Tanais. Și această apă Tanais, Donul, împarte Asiia de la Evropa, cum desparte la Țarigrad boazul de mare între Țarigrad și între Schiudér. Țarigradul singur și cu Galata de Evropa ieste, iară Schiudériul dincolo de Boaz Anadol, căruia îi zic istoricii Asiia.</p>
               <p>Că în patru părți împart istoricii lumea: răsăritului zic, cu toate împărății, acei părți Asiia, părților dispre miazăzi, câte țări sunt, Africa, parților dispre apus și dispre miazănoapte, Evropa. A patra parte ieste America, care parte așa ieste depărtată și vine cum ar fi supt noi, că când ieste la noi zioă, la dânșii atuncea ieste noapte și când la noi noapte, la dânșii zioă, că fiind pământul rătund, cum ar hi împrotiva noastră, supt noi acea parte ieste.</p>
               <p>Acéstea dară doao părți de lume, Evropa și Asia, dispre părțile de miazănoapte desparte Donul, iară într-acoace împarte Marea Neagră și bogazul cela ce să scură Marea Neagră în Marea Albă, tocma supt orașul Țarigradului și în gios pre Marea Albă pănă unde cade apa Nilului în Marea Albă și Nilul desparte Asiia de Africa. De la Nil să încépe Africa și Eghiptul amu nu de Asiia, ci de Africa ieste, cum toate țările câte sunt de la malul Nilului, pănă să închide cu Marea Ochianului, carea încunjură pământul, alăturea cu Marea Albă, pănă să cură și Marea Albă în Ochian, la Hișpania, dincolo Africa, dincoace Evropia, Hișpaniia de Evropa, Fesul, dincolo de Marea Albă, de Africa. Acéstea pomenindu-să pentru deșchisul minții, să să înțeleagă statul lumii, ne întoarcem la istoriia noastră de Traian, cum nu s-au îndăstulat cu atâta parte de lume, cât au călcat cu oștile sale, de au trecut toată Evropa pe dincolo pănă la apa Donului, care apă din inima Țărâlor Moschicești iese și cade în Marea Neagră, la Crâm, ci trecând Donul, au călcat și Asiia, lovind pre la Iuzbec, mari țări tătărăști. Iară de la Iuzbec, pe după Marea Caspiei, care mare desparte Cazanul și Azderhanul de Țările Persului, pe la Bahtri și acolo, pin Țările Persului și prin Asiria la Eghipet, unde la Eghipet, de boala ce-i zic desintiria, adecă deznodarea vintrelui, și-au sfârșit viiața.</p>
               <p>De acest vestit împărat ai și șanțul Troianul, săpat de oștile lui în vécinica pomenire, începând din Țara Muntenească, peste toate apéle acéstea, care s-au pomenit, Sirétiul, Prutul, Nistrul, Buhul, Niprul, pănă la Don, tot acest șanț, carile îl vedem aicea la noi. Eu l-am trecut aproape de Nipru, pre la un târg anume Vciorașnoe, tot pre câmpii, acel oraș nu departe de Chiov ieste, și Chiovul ieste pre apa Niprului și presémne cum mérge șanțul, apa Niprului, mai sus de Chiov o au trecut-o Traian cu oștile sale.</p>
               <p>Să află unii de zic că acest șanț, carile îl vedem pănă astăzi supt acest nume, Troian, să fie săpat pentru sprijineala dispre tătari, închizând locul dispre câmpi de năvala prăzilor tătărăști, în care era și răposatul Panaiotachie terzimanul cel mare și vestit pe vrémea lui la împărăție. Nu știu unde și la ce istorii va fi cetit acest lucru. La voroavă cu mine pentru șanțul acesta, au dat samă că un istoric, anume Bonfin, ungur, pomenéște de șanțul acesta. Cum mi să pare, cine atâta loc de lume, începând din Țara Muntenească, pănă peste apa Donului ar hi putut apăra peste tot locul? Și aicea la noi, să zicem că de la capul șanțului, de unde să încépe totul, pe deasupra Galaților, alăturea cu Dunărea mérge pre aproape și peste Prut, iar nu departe de Dunăre, pre la satul turcesc acum, Troianul; dară deci unde să dipărtează la câmpi și de la Dunăre și de la Marea Neagră, iar peste apa Nistrului, ca mai departe mérge peste câmpi pe la târgul Vciorașnoe, pre unde l-am trecut eu, mai pe din sus de Chiov lovéște la Nipru și de la Niprul cu mai mare depărțime de mare, la Don. Cum zic, cine ar fi putut apăra atâta loc Bahtri, sau Bahtriana, în Afganistanul de azi. și ține? Că de au fost aicea țara discălicată des de Traian, cum ieste între acéste ape, Prutul și Nistrul, dară de la Nistru pănă la Nipru și de la Niprul pănă la apa Donului și Traian-împăratul prin pustii au mers. Așa și lui Panaiotachie i-am răspuns, la ce n-au știut cum mi-a mai răspunde. Așa zic și celorlalți, câți au mai scris, așa și lui Bonfin, de au scris așa, cum să fie șanțul acéla săpat de vreo sprijineală de tătari. Mai de crezut sunt acéia carii țin că Traianu-împăratul au săpat acesta șanț în vécinica pomenire și veste și să să știe șleavul oștii de ceia carii să trag după oști mari, niguțători și oșténi, cum vedem și acum pre împărații turcești și vezirii lor, pre unde merg cu oștile, fac movile pe șleavul oștilor și pentru véstea și pentru îndireptarea celora ce vin, ori oșténi, ori olăcari, ori niguțători, pre urmă dupre oști. Nici te mira cu cine ar fi săpat un șanț mare ca acesta căci cu mult mai mare au fost, numai cu vremi îndelungate s-au năruit și mâlit o oaste de 600.000 de oameni numai slujitori, fără alte mulțime. Într-o zi o sută de mii de oameni să să înșire în rând unul lângă altul, să arunce lutul cineș drept sine, caută cât loc pot coprinde 100.000 de oameni. Pre ușoară socoteală: loc de doao mile de céle mari, de nu și trei mile vor coprinde 100.000 de oameni, un conac întreg să face de oaste mare. Și la 600.000 de oameni, a șasea zi într-o săptămână o dată unui om vine rândul la săpat. Și acest număr al oștii acelui împărat, fără altă mulțime ce să trăgea după oști, scrie Dion istoricul, carile au scris viiața și faptile acestui împărat și Evtropii istoricul, carile au scris viiața lui Adrian-împăratul, ginerile lui Traian, carile, după moartea lui Traian, el au stătut împărat Râmului. Și acesta Adrian au făcut Odriiul, orașul, pre numele său, unde să împreună trei ape: Tungea, Marița și Arta în pământul Trachiei.</p>
               <p>Cu acéște oști Traian, căruia numele în Istoriile Râmului Ulpius Traianus, au călcat această parte de lume, călcate și de alții cu oștile Râmului, mai nainte de dânsul de Pompei cel Mare și de Iulie Chesariul și de Avgust Chesar, însă nu pre aicea, ci pe la perși. Iară acesta împărat Traianu pre aici au venit și au încunjurat aceasta parte de lume, cum s-au pomenit, și iel au discălicat neamul, semințiia care trăiéște pănă acum în Moldova și în Țara Muntenească și cât norod ieste în Ardeal cu acest nume: român.</p>
            </div>
            <div type="div2" rend="P25">
               <head>
                  <label>Cap al cincilea</label>
                  <lb/>Aicea vine rândul să pomenim de cetățile ce se află aicea în țară la noi</head>
               <p rend="justify">Aicè ne trage rândul a pomeni de cetățile țărâlor acestora; câte sunt acmu și-n Bugeag și aicè la noi în țară și de față ce stau și alte năruite, cât de-biia să cunosc că au fost cetăți și câte sunt în Țara Muntenească. Mare nevoie este a scrie de dânsăle, de cine ar fii făcute, că cât amu nevoit și cât amu cercat să știu ceva, de ce niiam făcute sunt, un cuvânt, o pomenire n-am putut afla; cu mare jele. Și oricum, într-alt chip a fi nu poate, numai ce sunt făcute de dachii cei vechi. Că întăiu Cetatea Albă, mai înainte de Traian au fost, că Avgustu-chesariul, care împătat a Râmului acmu triimitea și el boierii cei greșiți la închisoare, cum dzic turcii, surgun, la Cetatea Albă, unde și pe un dascal anume Poblius Ovidius, l-au trimis pentru niște stihuri de dragoste, ce scrisése acel dascal, de îndemnase Râmul la curvie, carele au și murit în Cetatea Albă. Și o baltă ce ieste acolo, Vidovul, pre numele acelui Ovidius ieste.</p>
               <p>Și așea și acestealalte cetăți, cum ieste Suceava, Neamțul, Hotinul, Tighinea; însă pândzăle la toate cetățile acestea, cela cu al doilea rând, de domnii sunt adaose, cum să pot vedea că toate au pândză și-ndoite sunt. Céle mai vechi mai mici sunt și ca niște caștele, adecă turnuri, au fost, precum și tocmite. Cearcă la turnul cetății Sucevii dispre amiadzădzi, unde scrie sus că ieste tocmit de Irimie-vodă și la porta cetății vei afla numele lui Despot-vodă, care slove pe lângă buor le-am cetit eu sângur.</p>
               <p>Și așè, de pre Cetatea Albă luând dovadă, că aceiia cetate cu mult mai înainte au fost de Traian, poate fi céstelalte de râmleni, după ce au descălecat Traian aicè. Din ceste neamuri, al triilea să le fie făcut nu încape, fără una, cum am înțeles de cetatea Sorocii, să fie făcută de un Pătru-vodă, de care lucru mult mă mir că Urechii vornicul nu pomenéște. Aflu pomenită cetatea Chilii, carii o scrie în v leat 6973 (1465) că au luat-o Ștefan-vodă cel Bun de la turci, ș-apoi la v let 6987 (1479) iunie 22 dzăli, că în cestu an au început Ștefan-vodă a zidi cetatea Chilii și au și săvârșit-o într-acelaș an. Dar mă mir cum încape acestu lucru, că întăi scrie că au răscumpărat-o de la turci, închinată de nevoie, ș-apoi să o zidească, cum va fi acel lucru? Ași dzice că acel zidit de dzice, să o fie tocmit. Dar la v let 6973 păn la v let 6987, 14 ani sunt; cini ar fi stricat, și nice scrie să fie stricat-o cineva acești 14 ani. Citéște gheografiile ceste de curând și vei afla în Historiile Țarigradului că împrumutând cu bani ianovezii pre împăratul Țarigradului, de oști împrotiva turcilor, le-au dat zalog Crâmul și acesta parte de loc, unghiul Mării Négre, cu scălile lui, unde este acmu Bugeacul. Și atuncè ianovedzii au făcut Chiliia pe Dunăre și Chiefè, care ieste pre malul mării în Crâm; Chiefè are alt nume Theodoziia, la Historiie.</p>
               <p>Să află și de greci făcute cetăți, cum este Turnul Neovtolem, o cetate pustie, îmi pare să fie pe Cogâlnic, în Bugeag; tătarii și ai noștri îi dzic Tatar-Bunar, că Neoptolem este nume grecesc.</p>
               <p>Altele multe, cărora stau năruiturile, de-biia semnele să cunosc, cum ieste mai sus de Gălați, ce-i dzic Gherghina și pre Milcov, mai sus de Focșeni, de care pomenéște Urechie vornicul că o chema Crăciuna. Și tot pe o poveste stau și céle câte să află în Țara Muntenească, sau de dachi sau altele de râmléni făcute sunt. La podul lui Traian peste Dunăre, în Țara Muntenească (Românească), la giudețul Jiiului, ieste iar năruită o cetățuie, aciè adevărat de cine ieste făcută, cu numele Săverinul ieste, de care și mai sus s-au pomenit. Așijderea și peste Dunăre au făcut pod, lucru de mirat, pecum mărturiséște și Dion la Viiața lui Traian, a căruia pod și astădzi să cunosc pragurile în apă. Și mai încolo pe Dunăre, în preajma, ieste turnișorul Săverinului, de Săver-împăratul făcut și atâta. Iar pe ce vréme au făcut Săver nu scrie. Iar la alți historici, cum la Dion carii au scris Viiața lui Traian, așè și la Topeltin, să află scris lătinéște: Traiani aeterna columna pe româniia: A lui Traian, vécinicul stâlpul. Ce dintr aceste să cunoști că une cetăți într-acesti țări și de râmléni sunt făcute.</p>
               <p>La năruiturile cetății de la Gălați, din sus, unde cade Bârladul în Dunăre, s-au aflat un ban de aramă galbăn și de mare cât un ort, nu mai gios, în carele slovele nu s-au putut ceti de cie ce știu lătinéște, fără unii ce știu mai bine grecéște dzic că scrie Marchiianopolis, și samănă așea, iară celélalte slove de înțeles nu sunt.</p>
               <p>Așijderea o piiatră mare adusă la Gălați la biserica Dii, mai mult nu s-au putut înțelége, făr de atâta, lătinéște: Severus imperator romanorum; iar românéște: Sever a Râmului împărat. Și acei cetăți dzic Gherghina.</p>
               <p>Iar banul ce au aflat mai gios de Roman, iar la năruitura unii cetăți, de care cât șestacii cei de patru bani leșești și mai gros, de aramă roșie și chipul domnului supt pălărie nemțască și-n pregiur slove sârbești: wňĺöú ěwëäŕâńęiè: tatăl Moldovei, iar dintr-altă parte scrie: hereghia de Moldova. Acii hereghiia lătinéște să dzice: hereditas, adecă: strămoșie.</p>
               <p>Pentru acéia dzic de cetăți că unile de domnii acmu, după a doa descălecătura a țărilor sunt făcute, adecă zidite.</p>
               <p>Și așea, cât s-au putut ști de cetăți, acéste sunt acestor țări, că sunt unele făcute de dachii, cum ieste deschis la Cetatea Albă, celelalte și de râmléni și unele mai pe urmă și de domniele țării. Și atâta putem ști de cetățile carii să află într-această țară.</p>
            </div>
            <div type="div2" rend="P25">
               <head>
                  <label>Capul al șaselea</label>
                  <lb/>De numerile neamului acestor țări și de port și de limba graiului, de unde au luat, așijderea și de tunsura, carei să află și acmu la prostime pe supt munte, lăcuitorii ce suntu și de lége creștinească, de unde au luat</head>
               <p rend="justify">Mare dovadă neamurilor, din ce rădăcină și izvor sunt, numile care au și în de sine și la alte țări streine și măcară că nici un neam nu ieste în toată lumea să aibă numai un nume, ci unile dispre capetile céle dintăi a vreunui norod stăpânitoare, alte nume sunt di pre locuri, de unde sunt începute, multe di pre cetăți mari, multe de pre ape vestite. Cum vedem neamul nemțesc supt acéste numere: întăi și mai ales și mai de cinste: alamani și așa le zic istoriile céle vechi și turcii; al doilea nume: gherman, adecă doi frați, latinéște ghermanus; o seamă de istorici le zic tevtones, di pre capul lor Tevton, italiianii zicu tudesco, poate fi iară di pre Tevton; léșii, moscalii, noi zicem némți. Mai apoi alte numere despărțite ca crăngile dintr-un copaci: șvedzii, danii, franțozii, saxonii, belghii, batavii și alte țări mai mărunte, tot din rădăcina cea véche a alamanilor crăngi și părți sunt.</p>
               <p>Așa hișpanii; ibării, țiltiberii, portogalii, iară tot un neam sunt; franțozii, galii tot un neam sunt. Turcii, de pre locul lor, Turhistan, de pe capul lor cel dintăi Osmangic: otomani, osmanlâi. Moscalii, rusii, bolgarii, sârbii, harvații, slovații, bohemii, rații, polații tot un neam slovenesc sunt, fără alte numere ce sunt la streini. Că întăi acestui neam grecii le-au zis savromatis, de pe ochi mierăi și albeneți, adecă ochi de șopârlă. Tătarii, tartari, de pe apa Tartara, schitii de pe sălbătăcie, nohai. Așa toate neamurile supt multe numere toate sunt. Ungurii: huni, maghiari, ugrii, iară sasii: dachii, sații, goții, masaghetii. Și acéstea nu toate numerile, numai unile dintr-însile ți le-am însemnat, pentru înțelesul numerilor mai lesne neamului și acestor țări, Moldovei și Țărâi Muntenești și românilor din Ardeal.</p>
               <p>Așa și neamul acésta, de carele scriem, al țărâlor acestora, numele vechi și mai dirept ieste rumân, adecă râmlean, de la Roma. Acest nume de la discălicatul lor de Traian, și cât au trăit pănă la pustiirea lor di pre acéste locuri și cât au trăit în munți, în Maramoroș și pe Olt, tot acest nume au ținut și țin pănă astăzi și încă mai bine munténii decât moldovénii, că ei și acum zic și scriu țara sa rumânească, ca și românii cei din Ardeal.</p>
               <p>Iară streinii și țările împrejur le-au pus acest nume vlah, de pe vloh, cum s-au mai poménit, valios, valascos, olah, voloșin, tot de la streini sunt puse acéste numere, de pre Italiia, cărora zic vloh. Apoi mai târziu, turcii, de pre numere domnului carile au închinat țara întăi la turci, ne zic bogdani, munténilor cara-vlah, grecii bogdano-vlah, munténilor vlahos. Că acest nume, moldovan, ieste de pre apa Moldovei, după al doilea discălicatul aceștii țări de Dragoșu-vodă. Și munténilor, ori de pe munte, muntean, ori de pe Olt, olteani, că léșii așa le zic, molteani.</p>
               <p>Măcară dară că și la istorii și la graiul și streinilor și înde sine cu vréme, cu vacuri, cu primenéle au și dobândesc și alte numere, iară acela carile ieste vechi nume stă întemeiat și înrădăcinat: rumân. Cum vedem că, măcară că ne răspundem acum moldovéni, iară nu întrebăm: știi moldovenéște?, ce știi românéște?, adecă râmlenéște, puțin nu zicem: sțis romanițe? pre limba latinească. Stă dară numele cel vechi ca un teméi neclătit, deși adaog ori vrémile îndelungate, ori streini adaog și alte numere, iară cela din rădăcină nu să mută. Și așa ieste acestor țări și țărâi noastre, Moldovei și Țărâi Muntenești numele cel dirept de moșie, ieste rumân, cum să răspund și acum toți acéia din Țările Ungurești lăcuitori și munténii țara lor și scriu și răspund cu graiul: Țara Românească.</p>
               <p>Și acest nume vlah de la turci și de la greci ieste, de la némți vallios, de la franțoji valahos, de la léși voloșin, de la moscali și de la rusi tot așa voloșin și de la unguri olah; acesta nume tot de pe vloh ieste și vloh ieste italiian, din care țări a vlohului, adecă a Italiei, au pornit Traian, împăratul Râmului, fără număr mulțime de norod și i-au așezat în aceste țări a Dachiei cei vechi. Să fie acest nume vlah de pre Fleac hatmanul Râmului, precum scriu unii, basne sunt.</p>
               <p>Și așa dovedind numele neamului acestuia, cum vezi din isto-rici mari și mărturiia țărâlor înprejur, ne trage rândul a pomeni de portul. Care acum portul stătători ca numele și ca limba nu ieste, ci ia un neam de la alt neam porturile cu vréme. La care schimbarea hainelor face și locul, de le caută a face și îmbrăcăminte trupului, precum ieste firea ceriului a vreunii părți de lume. Că întăi la acéste părți de lume, unde trăésc moscalii, rusii, tătarii, să fie omul îmbrăcat în haine franțozești, ar crăpa de frig. Și măcară și la noi pre aicea ce ierni sunt, Țara Italiei ierni ca acéstea nu are niciodată, ci foarte blânde ierni, cum sunt la noi toamnile, și mare dar au acéle țări a Italiei, cât și vara nădușăli nu sunt ca aicea la noi, ci călduri cuvioase, puțin nu ca primăvara, cum ieste la noi la maiu, la iunie. Le-au căutat dară acestora oameni mutați pre acéste locuri a-și schimba portul hainelor după vrémea acestor locuri.</p>
               <p>Cătră acéstea toate, caută ce scrie de portul rumânilor iscusitul istoric Lavrentie Topeltin din Mediiași, cuvintele lui ți le izvodesc: Rumânii de Ardeal, ai noștri, poartă o haină de la umere pănă peste tot trupul îmbrăcați, ne fac mare învățătură portului de vacurile céle de demult, care au ținut părțile acéstea de la septentrion, adecă părțile carile sunt aproape spre miiazănoapte, tot trupul acoperit, care feli de haine pomenéște un dascal anume Marțialis, că să chiema endromida, cu aceste cuvinte: Îți trimitem endromida, vechi port, nu mândru, iar bun de luna lui dichemvrie. Șlice au de pâslă, pe limba noastră dețască cuglă (eu socotesc cu chivere, care am apucat eu și la boieri aicea). Caută ce zice de opinci tot acela istoric Topeltin, și nu de la sine, ci pune cuvintele a mai vechi de sine istoricilor, anume Alfon-s și pre Plavt și pre Ag. Ghel, carile au scris cărți de porturile céle vechi limbilor: Féliul încălțămintelor a românilor ieste cu piiéle crudă, de fiéștece dobitoc, piste picior învălit bine în obiiele de lână încalță și apoi piielea acéia leagă cu curea piste picior, de înfășoară piciorul de la dégite pănă sus, toată glezna. Și acéstea ieste portul râmlénilor celor vechi, strămoșilor lor, care purta la oști. Acest fél de încălțăminte a slujitorilor oșténi era la râmléni. Numai atâta osebire vedem, pe cum cetim în istoriile céle vechi, că oșténii Râmului nu învăliia în obiiele, ce gol piciorul încălța cu piiele și cu legături în cruciș, ca gratia; în opinci numai cât, ține piciorul la călcăi lega. Acéstea sunt cuvintile acelui istoric, din cuvânt în cuvânt. La noi de necinste ieste acést fél de încălțăminte acum, la acéstea vacuri, care era de cinste la râmléni și de vitejie port. Vedem acum la cerchezi că acest, fél de port de încălțăminte pentru sprinteniie țin.</p>
               <p>Aicé ieste locul a pomeni și de tunsura acia, de care au scris un Simion Dascal și mai nainte de dânsul Istratie logofătul.</p>
               <p>Aceasta, precum s-au arătat de portul și încălțămintele opincilor din historicul Topeltin și iarăși dintr-însul să arată, de care așea dzice: Mă mir cum de doo feluri de tunsuri au luat ardelenii noștri de la râmléni, carii o țin o samă și pănă astădzi: un fel de tunsură mai adânc la tunsură, pe lângă peliță aproape, alt fel mai departe de peliță prin peptine tund părul. Și acei tunsuri mai aproape de pieliță noi dachii o numim schieren, iar acesta mai depărtat de peliță o numim coluen. Și tot Topeltin dzice: Râmlenilor le placea a rade și în chipul ceatleului acoperiè căruntețile sale și pricină da că la cap din dos, la ceafă, tundea părul, să fie capul tot slobod de sudori și în răcoreală la ostenele. Vede-se dară că ieste vechi obicei tunsura aceasta, care și pănă astădzi se vede la o samă de lăcuitorii a țărâi noastre și-n Ardeal, și ieste de la râmléni aceasta, sămn slujitoresc, că în chipul cetlăului își învăluia capul slujitorii Râmului cu taftă supțire, ca-n chip de cunună slujitorească. Vădu-să dar basnele acelor scriitori mai sus pomeniți, Simion Dascalul și Istrate logofătul și acel amăgeu, Misail Călugărul, carii au scris că sămnul acei tunsuri ca un cetlău au fost sămn tălhăresc, cu carei însamnă râmlenii cei de rău făcători.</p>
               <p>Rămâne aici rândul a arăta de graiul și slovele, de unde ieste izvorât, acestor țări de care pomenim. Precum dar s-au arătat deplin neamul acestor țări aședzate pe aceste locuri de râmleni, așè și graiul tot de la râmleni izvorât, cu ciilalți historici mărturiséște și Topeltin, care așè dzice: Am dovedit mai sus a fi Italiia pricina descălicării valahilor, așè și aicè aceiiaș laudă mărturisim, că limba lor ieste limba vechilor romani, amestecată sau mai mult stricată cu sârbască, rusască, dățască, horvățască slovenească procâi. Și dzice precum și un historic ce-i dzic Covațiiocie au socotit precum graiul de casă a ardelenilor mai mult are în sine însămnarea graiului românesc și lătinesc, decât a graiului de acmu a italiianilor.</p>
               <p>Și cu vréme îndelungată, ce nu strămută și nu astupă, vestite împărății, crăii, domnii, așè și graiul romanilor pre aceste locuri cu îndelungată vréme și răsipă lăcuitorilor, romanii de supt aceste locuri, care pustiindu-să de năvala tătarâlor, să mutase aceștia de aicè la Maramorăș, cei din Țara Muntenească la locurile Oltului, trecând munții, ș-au stremutat, și graiul. Că unde dzice lătinéște: Deus, noi dzicem: Dzău sau Dumnădzău, meus, al mieu, așijderea, unde țelum ei, ceriul, homo, omul, fronsu, fruntea, anghelus, îngerul. Iar nice unili cuvinte nu sunt să nu fie protivnice cu lătinéște, sau la început, sau la mijloc sau la fârșit, iar unele stau neclătite, cumu-i barba-barba, luna-luna și altete ca acestea: vinum-vinul, panis-pâne, manus-mena, culter-cuțit.</p>
               <p>Și așè cum amu dzis, cu vrémea ș-au schimbat graiul și s-au amestecat cu slovenesc, dațesc și cu alte care le-am pomenit dintru Topeltin. Pe această poveste cură și aflatul slovelor, cu care și scrisoarea de la sirbi o au luat-o, amu după a doa descălecătură de Dragoș-vodă aicè în țară și la munténi Negrul-vodă.</p>
               <p>Cătră acestea adaogim rândul aicè obiceilor meselor și ospețelor, carii să văd că-s vechi ținute aicè într-aceste țări și le ieste de la vechii romani, precum a închina păhar pentru sănătățile priietinilor ș-a împăraților, că scrie Dion vestitul historicul, care întru laudă împăratului Avgust cum vechi obicei au fost ca nărodul giurând pre piedzii cei buni sau nărocirea împăratului, să bè la ospețe pentru sănătatea lui. Ciiarcă de aceasta mai pre larg la Pliniie. Acest obicei și la némți și la unguri, la ardeléni, vechii romani și la noi pe urmă, de pomenesc la mese sănătățile domnilor cu păhare pline de băuturi, așè și a priietinilor. La acestea și obiceiul ce stă încă într-aceste țări, adecă aicè la noi și la muntèni și la darea datoriei de opște, adecă la moarte, vechi obicei, că dzice Topeltin: În Ardeal dachilor, obicei cu mare petrecere a duce mortul la groapnița; mărg înaintea boierilor cântăreții și preuții, pe urmă viniia cielaltă mulțime, închipuind cum și ceielalți vor mérge unde și cel mort, ca cum ar dzice: mergi, că noi te vom urma. Vechi obicei și la râmleni; le dzicé trimbițe înaintea osălor, cum mărturiséște Ovidius: Cantabat moestis tibia funeribus adecă: Cânta trâmbiță de jelea astrucării. Și aceasta la cei mai de cinste oameni să făcè, precum și astădzi la aceste țări, la astrucări domnilor și la alții oameni de cinste. Și iar tot acel Topeltin dzice: Muierile daților osăle părinților, a ficiorilor, a bărbaților și altor rudenii cu bocet nespus mărg după ose, cu plânsuri de mirat și cuvinte de jele cuprind osăle și cu glas mare toată viiața omenească o plâng. Scrie Varro în cartea a 4, de viiața romanilor, cum cerca muiere, care avea glas mai bun, de cânta la osă, precum aceastaș și aici în țară să face și pănă astădzi și cu alăute.</p>
               <p>Și acestea le-am arătat ca și dintru acéștea să să cunoască niiamul cu obicéiurile că au ieșit de la Râm.</p>
               <p rend="center">............................................................................................</p>
            </div>
            <div type="div2" rend="P25">
               <head>
                  <label>Cap al șeptilea și cel de pre urmă</label>
                  <lb/>Vini rândul a arăta cât au trăit aceste locuri cu oameni după descălicarea lui Traian cu românii de la Italiia</head>
               <p rend="center">.............................................................................................</p>
               <p>Năbușit-au dar tătarâi pe aceste locuri și mai mulți, cu Atila din părțile Schitii Asiiatică, care și crai au stătut întăi unguresc.</p>
               <p>Iar Topeltin scrie, cum Gallienus-împăratul, socotind cum aceste descălecături de pe aceste locuri a lui Traian nu vor sta, le-au mutat în Dobrogea. Și așè românii din Țara Muntenească au trecut munții, aședzându-să la Olt, la Herțeg și pe la Făgăraș. Iar céștealalții, unde suntem acmu noi, mai târdziu, după ce n-au putut mai mult a sta prin cetăți si pre supt munți, pentru lipsa hranii, au trecut munții la Maramorăș, aședzându-se pe la Giurgiu și pe la Ciuc.</p>
               <p>Iar după ce s-au pustiit de la Atila și cum am dzis mai sus că unii mutați peste Dunăre, la Dobrogea, unii peste munți asupra Oltului, cei din Țara Muntenească, cestilalții la Maramorăș, păn la vrémea lui Laslău, craiului creștin unguresc, la a căruia vréme s-au descălecat al doilea rând de Dragoș-vodă țara noastră și de Negrul-vodă Țara Muntenească.</p>
               <p>Ia dară aminte, atâta vac ce au trăit lăcuitori romani pen Maramorăș și pe la Olt, megiiași cu alte limbi atâta vréme, au n-au putut să să schimbe și graiul cel chiar românesc? Și acesta ieste pricina de s-au străcat lăcuitorii acestor țări graiul acmu la a doo descălecătură, cu graiul strămutat și schimbat cu unguresc, cu sârbăsc, cu dățăsc, cu slovenesc i proci, veniți pe aceste locuri. Dzice-va neștine: dar cum de-au lăsat cei de pre urmă împărați, ce au fost a Râmului pe urmă, și după ce au mutat marele Costantin scaunul Râmului la Țarigrad și pe urmă alți împărați creștini, Leon Înțeleptul, Iraclie, Iustiniian și câțva hatmani vestiți? Răspundz: că după ce s-au mutat scaunul la Țarigrad, mai mult zăbavă sa cu persi avea împărații, pe urmă cu sarațini și aceste locuri stă fără agiutor și așè pustiirea lor de tătari, cum s-au dzis mai sus.</p>
               <p>Și aceste câte s-au putut afla de descălecatul cel dintăi pe larg s-au scris; mai multe ce lipsăsc să nu fie mirare, câte vacuri de oameni s-au petrecut. Pentru acéia, ce nu s-au putut plini, crede, iubite cetitorule, uitându-te la atâta vac, că nu s-au pomenit păn la acesta an nimé de descălecatul țărilor acestora.</p>
            </div>
         </div>
         <div type="div1">
            <head>Versuri</head>
            <subtitle>Textul ediției de față este reprodus după: Miron Costin. Opere, vol I-II. Ediție critică îngrijită de P. P. Panaitescu. Colecția "Scriitori români". Editura pentru literatură, București, 1965</subtitle>
            <div type="div2">
               <div type="div3">
                  <head>Prédoslovie - voroavă la cetitoriǔ</head>
                  <p> În toate țările, iubite cetitoriule, să află acestǔ fél de scrisoare, care elinéște ritmos să chiamă, iară slovenește stihoslovie, și cu acestǔ chip de scrisoare au scris mulți lucrurile și laudile împăraților, a crailor, a domnilor și începăturile țărâlor și a împărăției lor. Așa au scris vestit istoric Omir războaiele Troadii cu Ahileus, așa Verghilie, începătura Împărăției Râmului1 și alții fără număr dascali, într-acesta chip și sfinții învățătorii beséricii noastre cum ieste Ioan Damaschin, Cozma. Theofan, Mitrofan, Andrei de la Crit au scris cântările sfintii bisérici, stihurile, canonile, antifoane, cu carile, ca cu niște pietri scumpe și flori neveștenite, au împodobit bisérica. Cu această pildă scrisu-ț-am și eu această mică carte, a căriia numile îi ieste Viiața lumii, arătându-ți pre scurtǔ cum ieste de lunecoasă și puțină viiața noastră și supusă pururea primejdiilor și primenélilor. Nu să poftes-cǔ vreo laudă dintr-această puține osteneală, ci mai multu să să vază că poate și în limba noastră a fi acest féliu de scrisoare ce să chiamă stihuri. Și nu numai aceasta, ce și alte dăscălii și învățături ar putea fi pre limba românească, de n-ar fi covârșit vacul nostru acesta de acum cu mare greotăți, și să fie și spre învățături scripturii mai plecate a lăcuitorilor țării noastre voie.</p>
                  <p> Citéște cu bună sănătate, și cât poți mai vârtos de primejdiile lumii să te ferești cu ajutoriul preaputerniculul Domnului-Dumnezeu. Amin.</p>
               </div>
               <div type="div3">
                  <head>Înțelesul stihurilor, cum trebuiește să să citească</head>
                  <p rend="justify">Stihul ieste nu ca altă scrisoare dezlegată, ci ieste legată de silave cu număr; silava este împreunarea a doao slove, cum ieste: ba, va, ga, da i proci. Deci, de acéste silave stihurile céste ce scriu într-această cărțuluie au 13 silave, iară să pot și în 9 și în șapte a face și sântu și într-alte chipuri stihuri la alte limbi, cum ieste elinească sau latinească. Iară de acest féliǔ îți facem știre, în care ț-am scris aicea, de Viața lumii.</p>
                  <p rend="justify"> Deci are și altă datorie stihul: cuvintele céle la fârșitul stihului a doao stihuri să tocmască într-un chip, pe o slovă să să citească, cum ieste: ața-viiața, frunte-munte, lume-spume i proci. Cătră aceasta, la cetit, unde vor fi cuvintele ci trebuiescǔ să le scurtezi : de vei trăgăna, ții-a părea că nu ieste stihul bun, ci trebuiește, unde va fi de trăgănatǔ, să trăgănezi, unde de scurtat, să scurtezi. Așijderea, unde să vor prileji trei slove,cărora le zicem unoglasnice, ce s-ar zice de un glas, cum ieste a, e, i, o, acéstea de să vor prileji trei alăturea, să să lipsească una, cum ieste: “nici o avuție”. Aicea caută că o ieste între e și între a, deci o piare și vei ceti: “nici avuție” i proci. Alta, pentru această slovă, cândǔ va avea înaintea sa iară o slova unoglasnică, să întunecă, cum vei găsi între stihuri un stih într-acestași chip: “mari împărați și vestiți”, carele nu-l ceti: “mari împărați”, ce: “mari-mpărați”, că îl lipséște slova ce ieste înainte.</p>
                  <p rend="justify"> Cetindǔ, trebuie să citești și al doilea și al treilea rândǔ, și așa vei înțelege dulceața, mai vârtos să înțelegi ce citești, că a ceti și a nu înțelége ieste a vântura vântul sau a fiierbe apa.</p>
               </div>
               <div type="div3">
                  <head>Viața lumii</head>
                  <epigraph>Sueta seustv, vsa vseaceska sueta Eclisiastis, glava I <lb/>(Deșertăciunea deșertăciunilor și toate sunt deșertăciuni)</epigraph>
                  <lg>
                     <l>A lumii cântu cu jale cumplită viiața,</l>
                     <l>Cu griji și primejdii cum iaste și ața:</l>
                     <l>Prea supțire și-n scurtă vreme trăitoare.</l>
                     <l>O, lume hicleană, lume înșelătoare!</l>
                     <l>Trec zilele ca umbra, ca umbra de vară,</l>
                     <l>Cele ce trec nu mai vin, nici să-ntorcu iară.</l>
                     <l>Trece veacul desfrânatu, trec ani cu roată.</l>
                     <l>Fug vremile ca umbra și nici o poartă</l>
                     <l>A le opri nu poate. Trec toate prăvălite</l>
                     <l>Lucrurile lumii, și mai mult cumplite.</l>
                     <l>Și ca apa în cursul său cum nu să oprește.</l>
                     <l>Așa cursul al lumii nu să contenește.</l>
                     <l>Fum și umbră sântu toate, visuri și părere.</l>
                     <l>Ce nu petrece lumea și în ce nu-i cădere?</l>
                     <l>Spuma mării și nor suptu cer trecătoriu,</l>
                     <l>Ce e în lume să nu aibă nume muritoriu?</l>
                     <l>Zice David prorocul: „Viața iaste floara,</l>
                     <l>Nu trăiaște, ce îndată iaste trecătoarea”.</l>
                     <l>„Viiarme sântu eu și nu om”, tot acela strigă</l>
                     <l>O, hicleană, în toate vremi cum să nu să plângă</l>
                     <l>Toate câte-s, pre tine? Ce hălăduiaște</l>
                     <l>Neprăvălit, nestrămutat? Ce nu stăruiaște</l>
                     <l>Spre cădere de tine? Tu cu vreme toate</l>
                     <l>Primenești și nimica să stea în veci nu poate,</l>
                     <l>Ceriul faptu de Dumnezeu cu putere mare,</l>
                     <l>Minunată zidire, și el fârșit are.</l>
                     <l>Și voi, lumini de aur, soarilă și luna,</l>
                     <l>Întuneca-veți lumini, veți da gios cununa.</l>
                     <l>Voi stele iscusite, ceriului podoba.</l>
                     <l>Vă așteaptă groaznică trâmbiță și doba.</l>
                     <l>În foc te vei schimosi, peminte, cu apa</l>
                     <l>O, pre cine amar nu așteaptă sapa</l>
                     <l>Nu-i nimica să stea în veci, toate trece lumea,</l>
                     <l>Toate-s nestătătoare, toate-s niște spume.</l>
                     <l>Tu, părinte al tuturor, doamne și împărate,</l>
                     <l>Singur numai covârșești vremi nemăsurate.</l>
                     <l>Celelalte cu vreme toate să să treacă.</l>
                     <l>Singur ai dat vremilor toate să petreacă.</l>
                     <l>Suptu vreme stăm, cu vreme ne mutăm viiața,</l>
                     <l>Umblăm după a lumii înșelătoare fața</l>
                     <l>Vremea lumii soție și norocul alta,</l>
                     <l>El a sui, el a surpa, iarăși gata.</l>
                     <l>Norocului zicem noi ce-s lucruri pre voi</l>
                     <l>Sau primejdii cându ne vin, sau câte o nevoe.</l>
                     <l>Norocului i-au pus nume cei bătrâni din lume;</l>
                     <l>Elu-i cela ce pre mulți cu amar să afume.</l>
                     <l>El sus, el coboară, el viiața rumpe,</l>
                     <l>Cu soțiia sa, vremea, toate le surpe.</l>
                     <l>Norocul la un loc nu stă, într-un ceas schimbă pasul.</l>
                     <l>Anii nu potu aduce ce aduce ceasul.</l>
                     <l>Numai mâini și cu aripi, și picioare n-are</l>
                     <l>Să nu poată sta într-un loc nici-odinioare.</l>
                     <l>Vremea începe țările, vremea le sfârșește.</l>
                     <l>Îndelungate împărății vremea primenește.</l>
                     <l>Vremea petrece toate; nici o împărăție</l>
                     <l>Să stea în veci nu o lasă, nici o avuție</l>
                     <l>A trăi mult nu poate. Unde-s cei din lume</l>
                     <l>Mari împărați și vestiți? Acu de-abiia nume</l>
                     <l>Le-au rămas de poveste. Ei sântu cu primejdii</l>
                     <l>Trecuți. Cine ai lumii să lasă nădejdii?</l>
                     <l>Unde-s ai lumii împărați, unde iaste Xerxes,</l>
                     <l>Alixandru Machidon, unde-i Artaxers,</l>
                     <l>Avgust, Pompeiu și Chesar? Ei au luat lume,</l>
                     <l>Pre toți stinsu-i-au cu vreme, ca pre niște spume.</l>
                     <l>Fost-au Tiros împărat, vestit cu războae,</l>
                     <l>Cu avare preste toți. Și multă nevoe</l>
                     <l>Au tras hândii și tătarii și Asiia toată.</l>
                     <l>Caută la ce l-au adus înșelătoarea roată:</l>
                     <l>Prinsu-l-au o fămee, i-au pus capul în sânge.</l>
                     <l>„Satură-te de moarte, Tiros, și te stinge</l>
                     <l>De vărsarea sângelui, o, oame înfocate,</l>
                     <l>Că de vrăjmășiia ta nici Ganghes poate</l>
                     <l>Cursul său să-l păzească”. Așa jocurește</l>
                     <l>Împărățiile, lumea, așa le prăvălește.</l>
                     <l>Nici voi, lumii înțelepții, cu filosofia</l>
                     <l>Hălăduiți ce lume, nici theologhia</l>
                     <l>V-au scutit de primejdii, sfinți părinți ai lumii,</l>
                     <l>Ce v-au adus la moarte amară pre unii.</l>
                     <l>Nime lucruri pre voe de tot să nu crează</l>
                     <l>Nime-n grele, nădejdea de tot să nu piarză,</l>
                     <l>Că Dumnezeu au vârstat toate cu sorocul,</l>
                     <l>Au poruncitu la un loc să nu stea norocul.</l>
                     <l>Cursul lumii ați cercatu, lumea cursul vostru</l>
                     <l>Au tăiat. Așa iaste acum vacul nostru.</l>
                     <l>Niminea nu-i bun la lume, tuturor cu moarte</l>
                     <l>Plătește osteneala, nedireaptă foarte</l>
                     <l>Pre toți, ci nevinovați, ea le tae vacul.</l>
                     <l>O, vrăjmașă, hicleană, tu vinezi cu sacul.</l>
                     <l>Pre toți îi duci la moarte, pre mulți fără deală,</l>
                     <l>Pre mulți și fără vreme duci la aceasta cale.</l>
                     <l>Orice faci, fă, și caută fârșitul cum vine.</l>
                     <l>Cine nu-l socotește, nu petrece bine.</l>
                     <l>Fârșitul ori laudă, ori face ocară;</l>
                     <l>Multe începături dulci, fârșituri amară.</l>
                     <l>Fârșitul cine caută, vine la mărire;</l>
                     <l>Fapta nesocotită aduce perire.</l>
                     <l>Moartea, vrăjmașa, într-un chip calcă toate casă,</l>
                     <l>Domnești și-mpărătești, pre mine nu lasă:</l>
                     <l>Pre bogați și săraci, cei frumoși și tare.</l>
                     <l>O, vrăjmașă, priiatin ea pre nimeni n-are,</l>
                     <l>Naștem, murim, odată cu cei ce să trece,</l>
                     <l>Cum n-ar fi fostu în veci daca să petrece.</l>
                     <l>Paimâini suntu anii și zilile noastre.</l>
                     <l>Sfinții ingeri, ferice de viiața voastră.</l>
                     <l>Viețuim și viiața iaste neștiută,</l>
                     <l>Și până la ce vreme iasta giuruită,</l>
                     <l>Așa ne poartă lumea, așa amăgește.</l>
                     <l>Așa înșală, surpă și batjocorește.</l>
                     <l>Fericită viiața făr de valuri multe,</l>
                     <l>Cu griji și neticneală avuțiia pute.</l>
                     <l>Viețuiți în ferice, carii mai puține</l>
                     <l>Griji purtați de-a lumii; voi lăcuiți bine.</l>
                     <l>Vacul nostru cu-mprumut dat în datorie.</l>
                     <l>Ceriul de gândurile noastre bate </l>
                     <l>Mulți au rostu și mulți suntem și mulți te-așteaptă;</l>
                     <l>Lumea din primenele nu să mai deșteaptă.</l>
                     <l>Orice iaste muritoriul cu vreme să petrece;</l>
                     <l>Trece vremea și pre-ai săi toți îi părăsește.</l>
                     <l>Cei ce acum petrecem, pomenim alții</l>
                     <l>Trecuți; de noi cu vreme vor pomenii alții.</l>
                     <l>Născându-ne, murim; murindu, ne facem cenușă</l>
                     <l>Dintr-această lume trecem ca pentr-o ușă.</l>
                     <l>Astăzi mare și puternic, cu multă mărire:</l>
                     <l>Mâine treci și te petreci cu mare mâhnire.</l>
                     <l>În lut și în cenușă te prefaci, o, oame,</l>
                     <l>În viiarme, după care te afli în putoare.</l>
                     <l>Ia aminte, dară, o, oame, cine ești pe lume</l>
                     <l>Ca o spumă plutitoare, rămâi fără nume.</l>
                     <l>Una fapta, ce-ți rămâne, buna, te lețește,</l>
                     <l>În ceriu cu fericie în veci te mărește.</l>
                  </lg>
               </div>
               <div type="div3">
                  <head>Epilog</head>
                  <lg>
                     <l>Mulți au rostu și mulți suntem și mulți te-așteaptă;</l>
                     <l>Lumea din primenele nu să mai deșteaptă.</l>
                     <l>Orice iaste muritoriul cu vreme să petrece;</l>
                     <l>Trece vremea și pre-ai săi toți îi părăsește.</l>
                     <l>Cei ce acum petrecem, pomenim alții</l>
                     <l>Trecuți; de noi cu vreme vor pomenii alții.</l>
                     <l>Născându-ne, murim; murindu, ne facem cenușă</l>
                     <l>Dintr-această lume trecem ca pentr-o ușă.</l>
                     <l>Astăzi mare și puternic, cu multă mărire:</l>
                     <l>Mâine treci și te petreci cu mare mâhnire.</l>
                     <l>În lut și în cenușă te prefaci, o, oame,</l>
                     <l>În viiarme, după care te afli în putoare.</l>
                     <l>Ia aminte, dară, o, oame, cine ești pe lume</l>
                     <l>Ca o spumă plutitoare, rămâi fără nume.</l>
                     <l>Una fapta, ce-ți rămâne, buna, te lețește,</l>
                     <l>În ceriu cu fericie în veci te mărește.</l>
                  </lg>
               </div>
               <div type="div3">
                  <head>Înțelesul pildelor ce suntǔ în stihuri</head>
                  <lg>
                     <l>Din toate stihurile să înțeleg deșărtările și nestătătoare lucrurile lumii și viiața omenească scurtă, cu mărturie din David prorocul mai ales. Apoi, unde să pomenéște de ceriǔ și de soare, de lună, de stéle, acéstea toate că vor avea sfârșit și să vor primeni. Sfânta Scriptură ne învață: numai Dumnezeu ieste fără sfârșit și vécinic.</l>
                     <l>    Pentru Țiros-împăratul, carile îl pomenescǔ stihurile. Acestǔ împăratǔ au fostǔ foarte mare și avut și au supus Indiia și pre tătari și toată Asiia (Asiia ieste a patra parte de lume). Mai apoi bătândǔ războiǔ cu tătarii, au bătut într-o zi fără număr oști tătărăști și au omorâtǔ într-acéiaș zi trei ficiori a Timeriei, ai împărătésii cei tătărăști, cu mâna sa. Și după izbândă, fiindǔ fără de grijă, au discălicatǔ cu oștile între niște munți. Împărăteasa văzându-l fără grijă și fără de străji (că ea era fugită într-un munte), au îndemnatǔ mârzaci tătăraști și l-au lovitǔ noaptea. Și așa au răsipit oastea, cât pre dânsul l-au prinsǔ viu, pre însuș împăratul Țiros. Multă seamă de oaste, oameni prinși, zic istoriile, din oastea lui Țiros, au junghiatǔ Temira însăși cu mâna ei, câtǔ din sângele a oameni junghiiați au umplut o cadă de sânge, apoi au tăiat capul lui Țir și l-au pus în sânge și au strigat: “Satură-te, Țiros, de sânge omenescǔ”. La acea primejdie au sosit acel mare împărat și vestit în lume.</l>
                     <l>    Pentru Ganghies, ce să pomenéște. Ganghie ieste o apă curătoare mai mare decât Nilul și decâtǔ Dunărea; ieste la Indiia acea apă, din céle patru ape ce ies din raiǔ. Să chiamă la Sfânta Scriptură Gheon, și ea disparte Hindiia în doao părți. Asupra acei ape fiind Țiros discălicatǔ cu oaste, au mersǔ un copil din casă să scalde un cal foarte drag lui Țir; scăldându-l; s-au înecatǔ și calul, și copilul. De mânie și de jale, Țiros, un an au șăzut și au săpatǔ apa acéia Ganghies în 60 de locuri. Și așa despărțită în multe părți, au trecut în vad oastea.</l>
                     <l>    Célelalte stihuri vei înțélege pre rândǔ. Pentru norocul, mulți întreabă: ieste ceva norocul, și ce ar fi acela norocul? Răspunsǔ: norocul nu ieste alta, numai lucrurile ce ni să prilejescǔ și ni să întâmplă, ori bune, ori réle; zicem acelor întâmplări norocul. De ni să prilejescǔ lucruri bune și pre voie, zicem noroc bun; de ni-s împotrivă, au peste voie și cu scădére, zicem norocul rău. Deci, cum întâmplările acéstea au nume în toate limbile, așa și în limba noastră cu un cuvântǔ să închide și să zice: norocul.</l>
                  </lg>
               </div>
               <div type="div3">
                  <head>Stihuri împotriva zavistiei</head>
                  <lg>
                     <l>Vacul tău n-are pace, zavistnice oame,</l>
                     <l>Colțul tău, plin de venin, piiere tot de foame,</l>
                     <l>Să muște pre cineva pururea râvnéște,</l>
                     <l>În ce chip ar ocărî, pururea păzéște.</l>
                     <l>Bine au scris în Psaltire de tine prorocul:</l>
                     <l>“Zavistnicului ieste acesta norocul,</l>
                     <l>Gâtlanul lor, mormântul destupat cum cască.</l>
                     <l>Limbile lorǔ gata tot să ocărască.</l>
                     <l>Să le fii giudeț, Doamne, din gânduri să cază,</l>
                     <l>Ocări care facǔ ei pre sine să vază.”</l>
                     <l>Doao boale întru sine zavistnicul are:</l>
                     <l>Una cândǔ petréce rău, a doao, mai mare,</l>
                     <l>Cândǔ privéște pre altul că petréce bine.</l>
                     <l>Numele bun altuia ca o moarte-i vine.</l>
                     <l>Aceasta niciodată boala nu-i lipséște,</l>
                     <l>În tot ceasul cu acéstea viiața-și pedepséște.</l>
                     <l>Dar ce gândești să faci? Să pierzi dreptatea?</l>
                     <l>Aceasta nu vei putea, bine-n răotatea,</l>
                     <l>Sau răul să faci că-i bun, nici aceasta poți face.</l>
                     <l>Deci așa viața ta nu mai are pace.</l>
                     <l>De la Dumnezeu nime fără darǔ nu ieste;</l>
                     <l>Ce nu mulțămești câtǔ ai, ci tot râvnești</l>
                     <l>Inima ta spre altul? Cine toate poate?</l>
                     <l>Nu toate are unul, ci cu toți toate:</l>
                     <l>Unul una și altul alta bunătate.</l>
                     <l>Tuturor de Dumnezeu daruri sunt însemnate.</l>
                     <l>Care truda noastră cu gândul bun priiméște,</l>
                     <l>Dumnezeu gândului bun bine-i dăruiéște.</l>
                  </lg>
               </div>
               <div type="div3">
                  <head>Compunerea lui Miron, preacinstitul mare vornic de Țara-de-Jos</head>
                  <subtitle>TVORENIE MIRONA PRECESTNAGO DVORNIKA VELIKAGO NIJNEAI ZEMLI</subtitle>
                  <lg>
                     <l>Neamulǔ Țărâi Moldovii de unde dăradză?</l>
                     <l>Din țara Italiei, tot omul să creadză.</l>
                     <l>Fliah întăi, apoi Traianǔ au adus pre acice</l>
                     <l>Pre strămoșii cestorǔ țări de neamǔ cu ferice.</l>
                     <l>Răsădit-au țărâlorǔ hotarele toate.</l>
                     <l>Pre sémne ce stau în véci a să vedea poate.</l>
                     <l>Elǔ cu vița cestui neamǔ Țara Rumânească</l>
                     <l>Umplut-au, Ardealul totǔ și Moldovenească.</l>
                     <l>Sémnele stau de să văd, de dânsulǔ făcute:</l>
                     <l>Turnulǔ-Severinului să custe-n vremi multe.</l>
                     <l>Stremoșii Moldoveei adus-au în țară,</l>
                     <l>Pre ghețâi cu sabiia scoțând din hotară.</l>
                     <l>Stau sémnele podului cu praguri cădzute</l>
                     <l>Și Turnulǔ-Severinulǔ de Sevirǔ făcute.</l>
                     <l>Podulǔ preste Dunăre-n Țara Rumânească</l>
                     <l>Le-au trecutu-și oștile-n Țara Ungurească.</l>
                     <l>Pre cela pod au trecutǔ Moldoavei stremoșii,</l>
                     <l>Bătând război cu dachii, a sasilorǔ moșii.</l>
                  </lg>
               </div>
               <div type="div3">
                  <head>Apostrof</head>
                  <lg>
                     <l>Cine-și face zid de pace, turnuri de frăție</l>
                     <l>Duce viiață fără greață într-a sa bogăție.</l>
                     <l>Că-i mai bună dimpreună viiața cea frățească</l>
                     <l>Decâtu râcă, care strică oaste vitejească.</l>
                     <l>Cine-i bogat de-avere pre lume-n tot omul,</l>
                     <l>De nu v-avea-ntru sine locuindu pre Domnulu,</l>
                     <l>Acela de-avuție sațiu nu mai vede.</l>
                     <l>De i-ar da toată lumea, elu totu nu să-ncrede.</l>
                     <l>Și de câtu multu strânge, mai multu să lărgește</l>
                     <l>Și tot deșertu să vede-ntr-averea ce-i crește.</l>
                     <l>Deci nime-ntr-avere să nu să gândească.</l>
                     <l>Că va putea să să-mple, să să odihnească.</l>
                     <l>Iară-ntr-a cărui sufletu Domnului lăcuiește,</l>
                     <l>Acela de nemică nu mai jeluiește.</l>
                     <l>Pentr-aceia totu omulu să nu se lenevească,</l>
                     <l>Pre Dumnedzeu în sufletu să-și agonisească.</l>
                  </lg>
                  <lg/>
               </div>
            </div>
         </div>
      </body>
   </text>
</TEI>
