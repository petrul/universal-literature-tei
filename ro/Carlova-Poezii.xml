<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xml:lang="ro">
   <teiHeader>
      <fileDesc>
         <titleStmt>
            <title>Poezii</title>
            <author>Cârlova,Vasile</author>
         </titleStmt>
         <editionStmt>
            <edition>
               <date/>
            </edition>
         </editionStmt>
         <publicationStmt>
            <p rend="color(#000000)">Attribution-ShareAlike 3.0 Unported (CC BY-SA 3.0) <ptr target="https://creativecommons.org/licenses/by-sa/3.0/"/>
            </p>
         </publicationStmt>
         <sourceDesc>
            <p rend="start color(#000000)">
               <ptr target="https://ro.wikisource.org/wiki/Autor:Vasile_Cârlova"/>
               <lb/>
            </p>
         </sourceDesc>
      </fileDesc>
      <profileDesc>
         <langUsage>
            <language ident="ro">ro</language>
         </langUsage>
      </profileDesc>
      <revisionDesc>
         <listChange>
            <change>
               <name>Petru Dimulescu</name>
               <date>2019-04-06T22:21:01.382046000</date>
            </change>
         </listChange>
      </revisionDesc>
   </teiHeader>
   <text>                           
      <body>
         <head>Poezii</head>
         <author>Cârlova,Vasile</author>
         <p rend="color(#000000)">Attribution-ShareAlike 3.0 Unported (CC BY-SA 3.0) <ptr target="https://creativecommons.org/licenses/by-sa/3.0/"/>
         </p>
         <p rend="start color(#000000)">
            <ptr target="https://ro.wikisource.org/wiki/Autor:Vasile_Cârlova"/>
            <lb/>
         </p>
         <div type="div1" rend="P102">
            <head>Poezii</head>
            <div type="div2">
               <div type="div3">
                  <head>Rugăciune</head>
                  <lg>
                     <l>Ființă naltă, lungă vedere,</l>
                     <l>Izvor puternic de mângâiere,</l>
                     <l>Pavăză sfântă astui pământ!</l>
                     <l>Dă ascultare, nu-ți fie silă,</l>
                     <l>Unui glas jalnic, ce cere milă,</l>
                     <l>Ce a se plânge are cuvânt.</l>
                  </lg>
                  <lg>
                     <l>Nu se cuvine a se răpune</l>
                     <l>În vânt ca fumul o rugăciune</l>
                     <l>Cu plâns făcută lângă altar,</l>
                     <l>Unde nădejde are oricine</l>
                     <l>Să dobândească cerând vrun bine</l>
                     <l>Sau lui să-ncete vrun ce amar,</l>
                  </lg>
                  <lg>
                     <l>Unde tot omul, când îți vorbește</l>
                     <l>Vorbe în taină, smerit privește</l>
                     <l>A ta ființă de față stând;</l>
                     <l>Unde tu însuți simți datorie,</l>
                     <l>S-arăți oricărui spre bucurie,</l>
                     <l>Că vrei fierbinte s-ajuți oricând!</l>
                  </lg>
                  <lg>
                     <l>A ta putere nemărginită</l>
                     <l>În veci urmează a fi pornită</l>
                     <l>Spre ușurință și spre folos;</l>
                     <l>Nici să nu lase p-a ta zidire</l>
                     <l>Tristă să zacă în asuprire,</l>
                     <l>Să nu te simță de reazăm jos!</l>
                  </lg>
                  <lg>
                     <l>Nu cer prisoase sau nălucire;</l>
                     <l>Voiesc dreptate, cer mântuire</l>
                     <l>Patriii mele, jalnic pământ</l>
                     <l>Vai! ale cării necazuri multe</l>
                     <l>Ce suflet poate să le asculte</l>
                     <l>Și să nu plângă dând crezământ!</l>
                  </lg>
                  <lg>
                     <l>La ea te-ntoarce, de vezi cum geme,</l>
                     <l>Cum a se plânge însuți se teme,</l>
                     <l>Privind că este tuturor joc,</l>
                     <l>Unde dreptatea cătare n-are</l>
                     <l>Nici asupritul face strigare,</l>
                     <l>Căci el în vină cade pe loc.</l>
                  </lg>
                  <lg>
                     <l>Destule veacuri, de când o soartă</l>
                     <l>Nemilostivă, mereu ne poartă</l>
                     <l>Spre osândire, cum e mai rău!</l>
                     <l>Destule veacuri, de când suspină,</l>
                     <l>Mâhnirii jertfă, fără lumină,</l>
                     <l>Încât nu vede nici cerul tău!</l>
                  </lg>
                  <lg>
                     <l>Vântul îi suflă tot neplăcere,</l>
                     <l>Norii îi plouă nemângâiere,</l>
                     <l>De flori nu gustă plăcut miros,</l>
                     <l>A primăverii dulce ivire</l>
                     <l>Pentru ea n-are înveselire,</l>
                     <l>Ei nu răvarsă nimic frumos.</l>
                  </lg>
                  <lg>
                     <l>Din ale tale bunătăți, fapte</l>
                     <l>Spre fericire tuturor date,</l>
                     <l>Ea numai parte n-are de loc,</l>
                     <l>Ea numai râvna unui părinte</l>
                     <l>Puternic foarte de loc nu simte,</l>
                     <l>Ca să-i aducă dulce noroc.</l>
                  </lg>
                  <lg>
                     <l>Nu cumva, Soare, că merit n-are</l>
                     <l>Să ne numească nație mare,</l>
                     <l>Să guste dreptul cuviincios,</l>
                     <l>Când în tot chipul spre fală poate,</l>
                     <l>Neprețuite daruri s-arate</l>
                     <l>Cu care lumii să dea folos?</l>
                  </lg>
                  <lg>
                     <l>Cu dreptul este, naltă ființă</l>
                     <l>A fi în astă grea neputință,</l>
                     <l>Acum s-ajungă așa de prost</l>
                     <l>Fiica acelor ce, cât se poate</l>
                     <l>Cu strălucire urmând în toate,</l>
                     <l>Stăpânitorii lumii au fost?</l>
                  </lg>
                  <lg>
                     <l>Cu ce dreptate pradă să fie,</l>
                     <l>Să tot încerce sfântă urgie,</l>
                     <l>Când împotrivă-ți ea n-a urmat?</l>
                     <l>Cu ce dreptate streinii calcă</l>
                     <l>Dreptul asupră-i, când rău să facă</l>
                     <l>Ea lor vrodată n-a cugetat?</l>
                  </lg>
                  <lg>
                     <l>De e greșit ție, Părinte,</l>
                     <l>Milostivire în sfârșit simte,</l>
                     <l>Te rog, înceată-i biciul de foc;</l>
                     <l>Iar dacă soarta de răutate</l>
                     <l>O asuprește, pe nedreptate,</l>
                     <l>Fără de vină a fi de loc.</l>
                  </lg>
                  <lg>
                     <l>Cum poți să suferi cu mulțumire,</l>
                     <l>Nevinovate în asuprire</l>
                     <l>Să aridice glas în zadar,</l>
                     <l>Când împotriva voinții tale</l>
                     <l>Nimic nu poate ca să te-nșale,</l>
                     <l>Nici să urmeze un pas măcar?</l>
                  </lg>
                  <lg>
                     <l>A ta vedere zărește toate,</l>
                     <l>Mâna ta iarăși îndată poate</l>
                     <l>Să zăticnească răul din drum</l>
                     <l>Și cu adâncă înțelepciune</l>
                     <l>Să-mprăștieze lumii tot bune,</l>
                     <l>Spre mângâiere a fi oricum.</l>
                  </lg>
                  <lg>
                     <l>Deci cu dreptate, naltă Putere,</l>
                     <l>Dă ascultare unui ce cere</l>
                     <l>Patriei sale bine, folos.</l>
                     <l>Cunoaște-i dreptul uitat de tine</l>
                     <l>Și de aceea călcat d-oricine,</l>
                     <l>Ce i se cade, dă-i cu prisos.</l>
                  </lg>
                  <lg>
                     <l>Apleacă mâna de o ardică</l>
                     <l>Și-ndată fă-o mare din mică,</l>
                     <l>Să lase nume nemuritor.</l>
                     <l>Și-n norii cinstii mult să se-nalțe,</l>
                     <l>Pe calea vieții în veci să calce,</l>
                     <l>De strălucire având izvor.</l>
                  </lg>
                  <lg>
                     <l>Trimite-i încă plăcută rază</l>
                     <l>Negură tristă să nu mai vază,</l>
                     <l>Arată-i cerul tot cu senin!</l>
                     <l>Și patriotul să aibă fală</l>
                     <l>A-și pune vița națională</l>
                     <l>La întrebarea unui strein.</l>
                  </lg>
                  <lg>
                     <l>Câte acuma sufere rele,</l>
                     <l>Ca vântul praful, în laturi dă-le,</l>
                     <l>Să nu mai vază nici urma lor</l>
                     <l>Și neștiută să nu mai zacă,</l>
                     <l>Ci împotrivă zgomot să facă</l>
                     <l>În toată lumea răsunător.</l>
                  </lg>
                  <lg>
                     <l>Dar ea cu lacrimi l-a ta ființă</l>
                     <l>În veci închine recunoștință,</l>
                     <l>Să glăsuiască numele tău,</l>
                     <l>Urmând întocmai voinții tale,</l>
                     <l>Cerând și râvna inimii sale</l>
                     <l>A-i fi spre pază la orice rău.</l>
                  </lg>
                  <lg>
                     <l>Dar ce să fie acea lumină,</l>
                     <l>Ce sus se vede de focuri plină,</l>
                     <l>Și dimpreună un zgomot lin?</l>
                     <l>Nu crez să fie semn de furtună,</l>
                     <l>Când de loc vântul nori nu adună,</l>
                     <l>Când peste toate privesc senin.</l>
                  </lg>
                  <lg>
                     <l>Nu cumva, Soare, veste să fie</l>
                     <l>Patriei mele spre bucurie,</l>
                     <l>Că rugăciunea ce a făcut,</l>
                     <l>De către sfântul se-mbrățișază,</l>
                     <l>Și că prin focuri încredințează</l>
                     <l>A ei lucrare nu dupe mult?</l>
                  </lg>
                  <lg>
                     <l>Adevăr este acea lumină,</l>
                     <l>Vestește soartă de raze plină,</l>
                     <l>Ce se gătește ăstui pământ;</l>
                     <l>Ce din poruncă supusă vine,</l>
                     <l>Patriei mele în veci să-nchine</l>
                     <l>A ei credință cu jurământ.</l>
                  </lg>
                  <trailer>Poezie scrisă în 1828, publicată postum în 1839 de Ion Heliade Rădulescu.</trailer>
               </div>
               <div type="div3">
                  <head>Ruinurile Târgoviștii </head>
                  <lg>
                     <l>O, ziduri întristate! O, monument slăvit!</l>
                     <l>În ce mărime naltă și voi ați strălucit,</l>
                     <l>Pă când un soare dulce și mult mai fericit</l>
                     <l>Își răvărsa lumina p-acest pământ robit!</l>
                     <l>Dar în sfârșit Saturnu, cum i s-a dat de sus,</l>
                     <l>În negura uitării îndată v-a supus.</l>
                     <l>Ce jale vă coprinde! Cum totul v-a pierit!</l>
                     <l>Subt osândirea soartei de tot ați înnegrit!</l>
                     <l>Din slava strămoșască nimic nu v-a rămas.</l>
                     <l>Oriunde nu se vede nici urma unui pas.</l>
                     <l>Ș-în vreme ce odată oricare muritor</l>
                     <l>Privea la voi cu râvnă, cu ochiu-ațintător,</l>
                     <l>Acum de spaimă multă se trage înapoi</l>
                     <l>Îndată ce privirea îi cade drept pe voi...</l>
                     <l>Dar încă, ziduri triste, aveți un ce plăcut,</l>
                     <l>Când ochiul vă privește în liniștit minut:</l>
                     <l>De milă îl pătrundeți, de gânduri îl uimiți.</l>
                     <l>Voi încă în ființă drept pildă ne slujiți</l>
                     <l>Cum cele mai slăvite și cu temei de fier</l>
                     <l>A omenirei fapte din fața lumei pier;</l>
                     <l>Cum toate se răpune ca urma îndărăt,</l>
                     <l>Pe aripile vremii de nu se mai arăt;</l>
                     <l>Cum omul, când să fie în toate săvârșit,</l>
                     <l>Pe negândite, cade sau piere în sfârșit.</l>
                     <l>Eu unul, în credință, mai mult mă mulțumesc</l>
                     <l>A voastră dărămare pe gânduri să privesc,</l>
                     <l>Decât zidire naltă, decât palat frumos,</l>
                     <l>Cu strălucire multă, dar fără un folos,</l>
                     <l>Ș-întocmai cum păstorul ce umblă pre câmpii,</l>
                     <l>La adăpost aleargă când vede vijălii,</l>
                     <l>Așa și eu acuma, în viscol de dureri,</l>
                     <l>La voi spre ușurință cu triste viu păreri.</l>
                     <l>Nici muzelor cântare, nici milă voi din cer,</l>
                     <l>O Patrie a plânge cu multă jale cer.</l>
                     <l>La voi, la voi nădejde eu am de ajutor;</l>
                     <l>Voi sunteți de cuvinte și de idei izvor.</l>
                     <l>Când zgomotul de ziuă înceată preste tot,</l>
                     <l>Când noaptea atmosfera întunecă de tot,</l>
                     <l>Când omul de necazuri, de trude ostenit</l>
                     <l>În liniștirea nopții se află adormit,</l>
                     <l>Eu nici atunci de gânduri odihnă neavând,</l>
                     <l>La voi fără sfială viu singur lăcrămând</l>
                     <l>Și de vederea voastră cea tristă însuflat</l>
                     <l>A noastră neagră soartă descoper nencetat.</l>
                     <l>Mă văz lângă mormânt al slavei strămoșești</l>
                     <l>Și simț o tânguire de lucruri omenești;</l>
                     <l>Și mi se pare încă c-auz un jalnic glas</l>
                     <l>Zicând aceste vorbe: "Ce, vai! a mai rămas,</l>
                     <l>Când cea mai tare slavă ca umbra a trecut,</l>
                     <l>Când duhul cel mai slobod cu dânsa a căzut".</l>
                  </lg>
                  <lg>
                     <l>..........................</l>
                     <l>..........................</l>
                  </lg>
                  <lg>
                     <l>Acest trist glas, ruinuri, pă mine m-au pătruns</l>
                     <l>Și a huli viața în stare m-au adus.</l>
                  </lg>
                  <lg>
                     <l>..........................</l>
                     <l>..........................</l>
                  </lg>
                  <lg>
                     <l>Deci priimiți, ruinuri, cât voi vedea pământ,</l>
                     <l>Să viu spre mângâiere, să plâng pe-acest mormânt,</l>
                     <l>Unde tiranul încă un pas n-a cutezat,</l>
                     <l>Căci la vederea voastră se simte spăimântat!</l>
                  </lg>
                  <trailer>Poezie scrisă în 1828, tiparită la 20 martie 1830 în Curierul Românesc cu o prezentare a lui Ion Heliade Rădulescu</trailer>
               </div>
               <div type="div3">
                  <head>Păstorul întristat </head>
                  <lg>
                     <l>Un păstor tânăr, frumos la față,</l>
                     <l>Plin de mâhnire cu glas duios</l>
                     <l>Cânta din fluier jos pă verdeață,</l>
                     <l>Sub umbră deasă de pom stufos.</l>
                  </lg>
                  <lg>
                     <l>De multe versuri spuse cu jale</l>
                     <l>Uimite toate sta împrejur:</l>
                     <l>Râul oprise apa din cale,</l>
                     <l>Vântul tăcuse din lin murmur.</l>
                  </lg>
                  <lg>
                     <l>Cât colo turme de oi frumoase</l>
                     <l>Se răspândise pe livejuni</l>
                     <l>Și ascultându-l iarba uitase,</l>
                     <l>Pătrunse toate de mila lui.</l>
                  </lg>
                  <lg>
                     <l>Câinele numai mai cu durere</l>
                     <l>Stând lângă dânsul căta în jos</l>
                     <l>Și ca s-aducă lui mângâiere,</l>
                     <l>Glas câteodată scotea milos.</l>
                  </lg>
                  <lg>
                     <l>Eho, ce zace de om departe,</l>
                     <l>Îl auzise din loc ascuns;</l>
                     <l>Și cu suspinuri de greutate</l>
                     <l>La toată vorba îi da răspuns.</l>
                  </lg>
                  <lg>
                     <l>Viu lângă dânsul, pătruns de milă</l>
                     <l>Și cu blândețe îl întrebai:</l>
                     <l>„Tinere, spune-mi, nu-ți fie silă,</l>
                     <l>Ce foc, ce chinuri, ce gânduri ai?</l>
                  </lg>
                  <lg>
                     <l>Viața voastră necazuri n-are:</l>
                     <l>E simplă, lină, fără dureri,</l>
                     <l>Și-n toată lumea nici o suflare</l>
                     <l>Ca voi nu gustă multe plăceri.</l>
                  </lg>
                  <lg>
                     <l>Vouă natura vă este dată;</l>
                     <l>Câmpii și codrii voă zâmbesc;</l>
                     <l>Vânturi și râuri voă arată</l>
                     <l>Cum curg de dulce, cum răcoresc.</l>
                  </lg>
                  <lg>
                     <l>Soarele încă voă răvarsă</l>
                     <l>Lumină dulce, tot cu senin,</l>
                     <l>Și cerul iarăși mila își varsă</l>
                     <l>Spre fericire voă deplin.”</l>
                  </lg>
                  <lg>
                     <l>El cu suspinuri atunci răspunse:</l>
                     <l>„Frate, se poate vrun muritor</l>
                     <l>Oricât să n-aibă dureri ascunse,</l>
                     <l>Fie pe scaun, fie păstor?</l>
                  </lg>
                  <lg>
                     <l>Orice viață supusă zace</l>
                     <l>Sub patimi grele mult mai puțin!</l>
                     <l>Soarta nu lasă un om în pace</l>
                     <l>Cu mulțumire a fi deplin.</l>
                  </lg>
                  <lg>
                     <l>Precum nu-nceată de vânt suflarea</l>
                     <l>Nici către crânguri, nici pe câmpii;</l>
                     <l>Așa nu-nceată nici tulburarea</l>
                     <l>De multe patimi către cei vii.</l>
                  </lg>
                  <lg>
                     <l>Adevăr, slavă, cinste, putere</l>
                     <l>Sau bogăție eu nu doresc.</l>
                     <l>Acestea toate drept o părere,</l>
                     <l>Drept nălucire le socotesc.</l>
                  </lg>
                  <lg>
                     <l>Dar mai puternic, greu a supune</l>
                     <l>Orice simțire, simț pe amor,</l>
                     <l>El, izvor dulce de-ntristăciune,</l>
                     <l>Lesne aprinde foc tutulor.</l>
                  </lg>
                  <lg>
                     <l>Iubesc prea dulce o păstoriță</l>
                     <l>Cu chip prea dulce, prea drăgălaș!</l>
                     <l>Pentru ea numai simț neputință,</l>
                     <l>Pentru ea numai sunt pătimaș.</l>
                  </lg>
                  <lg>
                     <l>De lângă mine ea când lipsește,</l>
                     <l>Natura n-are nimic frumos;</l>
                     <l>Sufletul tare mi se mâhnește,</l>
                     <l>Orice privire e de prisos.</l>
                  </lg>
                  <lg>
                     <l>Și drept aceea a tânguire</l>
                     <l>Fac să răsune fluierul meu</l>
                     <l>Lăsând și turma în năpustire,</l>
                     <l>Vărsând și lacrimi din ochi mereu.”</l>
                  </lg>
                  <trailer>Publicată în „Curierul Românesc” (8 mai 1830) de Ion Heliade Rădulescu (va fi pusă pe muzică, la 8 mai 1850, de Anton Pann).</trailer>
               </div>
               <div type="div3">
                  <head>Înserarea</head>
                  <lg>
                     <l>Pe cînd abia se vede a soarelui lumină</l>
                     <l>În vîrful unui munte, pe fruntea unui nor,</l>
                     <l>Și zefirul mai rece începe de suspină</l>
                     <l>Pîn frunze, pe cîmpie cevași mai tărișor ;</l>
                  </lg>
                  <lg>
                     <l>P-acea plăcută vreme în astă tristă vale,</l>
                     <l>De zgomot mai de laturi eu totdauna viu,</l>
                     <l>Pe muchea cea mai naltă de mă așăz cu jale,</l>
                     <l>Singurătății încă petrecere de țiu.</l>
                  </lg>
                  <lg>
                     <l>Întorc a mea vedere în urmă, înainte,</l>
                     <l>În dreapta sau în stînga, cînd sus, cînd iarăși jos,</l>
                     <l>Ș-oriunde priviri multe a desfăta fierbinte</l>
                     <l>Și inimă și suflet găsesc mai cu prisos.</l>
                  </lg>
                  <lg>
                     <l>Cînd o cîmpie plină de iarbă mi s-arată,</l>
                     <l>Pe care ostenește vederea alergînd,</l>
                     <l>Ș-a căria văzută de flori împestrițată</l>
                     <l>Se-ntunecă cu noaptea pe caru-i-naintînd,</l>
                  </lg>
                  <lg>
                     <l>Cînd o dumbravă deasă, cu frunte prea măreață</l>
                     <l>Încorunează cîmpul, s-arate mai frumos</l>
                     <l>Și nencetat din sînu-i răvarsă cu dulceață</l>
                     <l>Pă-ntinderea cîmpiii un vînt mai răcoros.</l>
                  </lg>
                  <lg>
                     <l>Pe de o parte iarăși o gîrlă șărpuiește,</l>
                     <l>Întocmai ca o pînză se vede albă-n jos</l>
                     <l>Și ni se pare încă în vînt că fîlfîiește,</l>
                     <l>Mișcîndu-se de pietre talazu albicios.</l>
                  </lg>
                  <lg>
                     <l>Cu ce plăcere încă s-aude de departe</l>
                     <l>Un glas de păstorițe, un fluier de păstor,</l>
                     <l>Ce după cîmp cu turma se-ntoarce la o parte</l>
                     <l>Și lasă, cînd se culcă, pe cîine păzitor.</l>
                  </lg>
                  <lg>
                     <l>Dar icea, mai aproape, s-aude o murmură ;</l>
                     <l>De rîu să fie oare, ce curge nevăzut ?</l>
                     <l>Pe lîngă el cînd trece păstorul, nu se-ndură</l>
                     <l>D-un pas să-și depărteze auzul un minut.</l>
                  </lg>
                  <lg>
                     <l>Cît colo filomila, de multă-ntristăciune</l>
                     <l>Ascunsă în stuf, cîntă cu glas pătrunzător,</l>
                     <l>Ce prin Eho se duce și altora le spune</l>
                     <l>Că pieptul d-unde iese hrănește mare dor.</l>
                  </lg>
                  <lg>
                     <l>De lături și zefirul ascultă cu plăcere</l>
                     <l>Și pîntre frunzi se plimbă ca umbra de ușor ;</l>
                     <l>El numai cîtodată rugîndu-se îi cere</l>
                     <l>Ca cîntecul să ție ceva mai multișor.</l>
                  </lg>
                  <lg>
                     <l>P-acea singurătate ce ochiul sus privește,</l>
                     <l>Cînd razile de soare natura stăpînesc,</l>
                     <l>Îndată ce și umbra de noapte se ivește</l>
                     <l>Grămăzile de stele încep de strălucesc.</l>
                  </lg>
                  <lg>
                     <l>Încet-încet și luna, vremelnică stăpînă,</l>
                     <l>Se urcă pe orizon cîmpiile albind,</l>
                     <l>Și plină de plăcere, c-o frunte mai blajină</l>
                     <l>Își caută de cale adesea mulțumind.</l>
                  </lg>
                  <lg>
                     <l>Acum și somnul vine ușor, de odihnește</l>
                     <l>În brațurile sale p-oricare muritor ;</l>
                     <l>Ființa milostivă de sus îi poruncește</l>
                     <l>Pămîntului să fie în veci mîngîitor.</l>
                  </lg>
                  <lg>
                     <l>De multă nemișcare, ce face piste toate,</l>
                     <l>Vederea împrejuru-i se-ntoarce cu fiori,</l>
                     <l>Pămîntul în somn dulce un geamăt parcă scoate</l>
                     <l>Și cerul nu s-arată acum mai cu răcori.</l>
                  </lg>
                  <lg>
                     <l>Dar ăstui suflet jalnic, lipsit de mîngîiere,</l>
                     <l>Odihnă, mulțumire nu-i poci găsi de loc ;</l>
                     <l>Oriunde veselia din inimă îmi piere,</l>
                     <l>Și de aceea umblă fugar din loc în loc.</l>
                  </lg>
                  <lg>
                     <l>Ce caută nu știe, dar simte că lipsește</l>
                     <l>Ființa care poate să-l facă fericit,</l>
                     <l>Și neputînd găsi-o, în vreme ce-o dorește,</l>
                     <l>În negura mîhnirii mai mult s-a rătăcit ;</l>
                  </lg>
                  <lg>
                     <l>Întocmai ca o luntre ce, slobodă pe mare,</l>
                     <l>Nu poate de furtune a mai găsi pămînt ;</l>
                     <l>Ce n-are nici nădejde, că poate d-întîmplare,</l>
                     <l>Cu vremea s-o arunce la margine vrun vînt.</l>
                  </lg>
                  <trailer>Publicată în Curierul românesc (29 iunie 1830) de Ion Heliade Rădulescu</trailer>
               </div>
               <div type="div3">
                  <head>Marșul [oștirii române] </head>
                  <lg>
                     <l>Dragii mei copii războinici, ascultare mumii dați,</l>
                     <l>Iată vreme, mic și mare armele s-înbrățișați,</l>
                     <l>    Strigînd toți c-o glăsuire,</l>
                     <l>    Spre a mumii fericire<lb/>    S-alergăm de obște frați.</l>
                  </lg>
                  <lg>
                     <l>Cerul vouă vă deschide un drum foarte lăudat,</l>
                     <l>Ca să mergeți cu pas mare către slavă nencetat.</l>
                     <l>    Vie-vă, copii, aminte</l>
                     <l>    Că Europa însuși simte</l>
                     <l>    În ce cale ați intrat.</l>
                  </lg>
                  <lg>
                     <l>Glasul patriii să sune în auzul tutulor,</l>
                     <l>Strigînd vouă : „Lenevirea rușinată subt picior”,</l>
                     <l>    Toți acuma c-o mișcare,</l>
                     <l>    Spre a voastră înălțare</l>
                     <l>    Să dați mînă de-ajutor.</l>
                  </lg>
                  <lg>
                     <l>Acea armă ruginită și ascunsă în mormînt</l>
                     <l>Brațurile să-nfierbinte ; iasă iarăși pe pămînt.</l>
                     <l>    Tinerimea s-o-ncunune</l>
                     <l>    Cu izbînde foarte bune ;</l>
                     <l>    Pe ea facă jurămînt.</l>
                  </lg>
                  <lg>
                     <l>Înaintea fieșcărui îndestul v-ați umilit,</l>
                     <l>Îndestul și lenevirea în somn greu v-a stăpînit.</l>
                     <l>    Acea soartă fără milă,</l>
                     <l>    Sau de voie, sau de silă,</l>
                     <l>    În sfîrșit v-a slobozit.</l>
                  </lg>
                  <lg>
                     <l>Priviți slava de aproape ; voi în urmă-i ați călcat</l>
                     <l>Și pe fruntea fieșcărui raza ei a luminat.</l>
                     <l>    Deci la arme dați năvală</l>
                     <l>    Și la rînd ieșiți cu fală,</l>
                     <l>    Corbul iată s-a-nălțat.</l>
                  </lg>
                  <lg>
                     <l>El subt aripă-i vă cheamă și vestește ca să știți,</l>
                     <l>Că d-acuma înainte <hi rend="italic">nație</hi> să vă numiți.</l>
                     <l>    Deci cu dînsul înainte</l>
                     <l>    Alergați cît mai fierbinte,</l>
                     <l>    Laudă să dobîndiți.</l>
                  </lg>
                  <lg>
                     <l>Pe această sfîntă cale înfruntați orice nevoi.</l>
                     <l>Biruința pretutindini să se ție dupe voi,</l>
                     <l>    Și strigați c-o glăsuire :</l>
                     <l>    „Slavă, dragoste, unire</l>
                     <l>    În veci fie lîngă noi !”</l>
                  </lg>
                  <lg>
                     <l>Înainte-vă vrăjmașii să aplece fruntea lor,</l>
                     <l>Să-și cunoască neputința, ca să scape de omor ;</l>
                     <l>    Dar atunci a voastră mînă</l>
                     <l>    Pe ei fie mai blajină,</l>
                     <l>    Dîndu-le și ajutor.</l>
                  </lg>
                  <lg>
                     <l>Vitejia și răbdarea aici încă moștenesc,</l>
                     <l>Încă curge pîntre vine acel sînge strămoșesc,</l>
                     <l>    Ce la vreme se arată,</l>
                     <l>    De nu piere niciodată,</l>
                     <l>    Ca un dar dumnezeiesc.</l>
                  </lg>
                  <lg>
                     <l>Pe cîmpia rumânească o tăcere pînă cînd,</l>
                     <l>Pînă cînd de arme pline să nu sune cînd și cînd,</l>
                     <l>    Și p-a căria lungime</l>
                     <l>    Să nu iasă cu iuțime</l>
                     <l>    Cetile mereu la rînd?</l>
                  </lg>
                  <lg>
                     <l>Aici școala biruinții într-o vreme a stătut,</l>
                     <l>Ale căria ruinuri să văd încă vechi de mult.</l>
                     <l>    Dar acum fără zăbavă</l>
                     <l>    Acea strămoșească slavă</l>
                     <l>    E să vie în minut.</l>
                  </lg>
                  <lg>
                     <l>Glasul vostru strigînd „slavă” pe strămoși a deșteptat,</l>
                     <l>Ale cărora țărînă în mormînturi s-a mișcat,</l>
                     <l>Ș-umbrile în veci tăcute</l>
                     <l>Stau cît colo nevăzute,</l>
                     <l>Privind corbul înălțat.</l>
                  </lg>
                  <lg>
                     <l>Ce privire dulce mie ! Steagul fîlfîie în vînt,</l>
                     <l>Armele lucesc veriunde, slava iese din mormînt,</l>
                     <l>    Tinerimea îndrăzneață,</l>
                     <l>    Mîndră, falnică, măreață,</l>
                     <l>    Ușor calcă pre pămînt.</l>
                  </lg>
                  <lg>
                     <l>Lacrămă de bucurie, curge, curge ne-ncetat !</l>
                     <l>Veacuri sînt de cînd ascunsă p-al meu sînt tu n-ai picat !</l>
                     <l>    Arma iată că lucește,</l>
                     <l>    Slava iată că zîmbește,</l>
                     <l>    Corbul iată s-a-nălțat !</l>
                  </lg>
                  <trailer>Poezie scrisă în 1831 cu ocazia înălțării steagului național. Versurile au circulat tipărite pe foi volante, cenzura a făcut să nu poată fi tipărite decât postum, în 1839 în <hi rend="italic">Curierul Românesc</hi>.</trailer>
               </div>
            </div>
         </div>
      </body>
   </text>
</TEI>
