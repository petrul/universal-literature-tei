<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title/>
            <author>Dumitru Almaş</author>
         </titleStmt>
         <editionStmt>
            <edition>
               <date>2013-08-14T18:26:00</date>
            </edition>
         </editionStmt>
         <publicationStmt/>
         <sourceDesc/>
      </fileDesc>
      <profileDesc>
         <langUsage/>
         <textClass>
            <keywords scheme="unknown">
               <list>
                  <item/>
               </list>
            </keywords>
         </textClass>
      </profileDesc>
      <revisionDesc>
         <listChange>
            <change>
               <name/>
               <date>2023-01-12T15:26:39.005123490</date>
            </change>
         </listChange>
      </revisionDesc>
   </teiHeader>
   <text>                       
      <body>
         <author>Dumitru Almaş</author>
         <div type="div1">
            <head>Român Grue Grozovanul</head>
            <p>Adică isprăvile vesele şi triste, vitejeşti şi ciudate săvârşite de el, împreună cu bunii săi prieteni: Ion Calapăr şi Tudor Moţoc zis Dorondoc, ajutaţi de Voichiţa lui Toma Neagu, de Iliuţă halviţarul şi de mulţi alţii, oameni de rând sau boieri, ca stolnicul Stroe Buzescu; dar mai ales au fost ajutaţi de slăvitul voievod Mihai Viteazul, proteguitorul tuturor.</p>
            <p rend="justify">Cartea a fost ticluită cu marea dorinţă de a o citi toţi tinerii, între şapte şi şaptezeci şi şapte de ani, spre folosul şi desfătarea lor.</p>
            <div type="div2">
               <head>Întâmplări din vremea hoinărelii fără noimă sau Cuvânt despre cei trei prieteni, eroi ai acestei povestiri.</head>
               <p rend="justify">Printre preţioasele poezii populare culese de Vasile Alecsandri se află şi o baladă intitulata „Român Grue Grozovanul”…  Porecla „Grozovanul” eroul şi-a câştigat-o în luptă cu „Ghirai hanul cel bătrân/Cu hamger bogat la sân” şi înseamnă „Viteaz mare”, după cum ne spune poetul culegător. Român Grue întruchipează, deci, pe acei voinici curajoşi care, în vremurile vechi, luptau cu duşmanii, izbutind să scoată din robia lor băieţi ori fete române. Legenda zice că el, Grue Grozovanul „a sărăcit pe hanul”, dezrobind de la tătari multe fete frumoase. Dar, odată, a căzut însuşi rob la nogai. Cine l-a eliberat? Vitejia, curajul, isteţimea, norocul şi întâmplarea.</p>
               <p rend="justify">A  scăpat tocmai când era gata-gata să fie tras în ţeapă: „Barda-n mână apuca şi-n tătari se azvârlea ca un vânt înfiorat într-un lan de grâu uscat”.</p>
               <p rend="justify">Apoi, intrând în grajdul hantătarului, Român Grue Grozovanul zări un cal negru, tânăr, frumos, „care soare n-a văzut” şi; dintr-o ochire a înţeles că acesta este izbăvitorul său din robie. Şi, repede „Afară mi-l scotea, Frumuşel mi-l înşăua, Înşăua şi-l înfrâna şi pe ochi îl săruta şi pe dânsul s-arunca”.</p>
               <p rend="justify">De-a călare, făcu prăpăd în tătărime şi aşa se întoarse, slobod şi teafăr, acasă, în Moldova lui. Aici, cu averile luate de la nogai, a înzestrat şi cununat opt fete sărace, cumpărându-le gră-dini şi case. De asemeni, a îngrijit bătrâni bolnavi, a pus şipoâe la izvoare, să bea drumeţii însetaţi şi să zică bogdaproste. Deci flăcău cum se cade şi omenos era Grue, milos şi cu dobitoacele cele necuvântătoare. De pildă, pe armăsarul lui, Lăstun numit, îl iubea ca pe un frate, cum se cântă şi în baladă: „Că românu-i frate bun c-orice cal viteaz nebun”.</p>
               <p rend="justify">Şi merita să-i zică frate, pentru că acest „cal viteaz nebun” l-a scos nu numai din robia tătară, dar şi din alte multe necazuri. Cum arăta Lăstun? Armăsar focos, negru sticlit, ţintat în frunte, pintenog de piciorul drept din faţă, coamă rotată, urechi mici, nări largi, piept lat, vârtos, copite negre, sprintene, coadă stufoasă, ochi mari şi blânzi, umblet lin, nechez puternic, răsunător. Ii plăcea să pască trifoi şi mohor tânăr; dar mai ales ronţăia cu plăcere orzul din traistă de pânză deasă de cânepă. Avea o singură meteahnă, sau poate două: nu bea decât apă proaspătă, limpede ca roua şi nu suferea om prost ori rău. Îl amirosea de departe, îl prubuluia din ochi şi-l împroşca, strănutând ori îl plesnea cu coada, îl muşca şi chiar se întorcea cu spatele şi, azvârlind cu copitele de dinapoi, da prostul şi răul de-a berbeleacul, cu cinci coaste rupte.</p>
               <p rend="justify">Dar se vede că ocârmuitorilor de atunci nu le-au prea plăcut purtările şi faima lui Român Grue Grozovanul. Ba s-a mai întâmplat ca „Ghirai hanul cel bătrân” să ceară voievodului să i-l înapoieze, ca prizonier, ori să-l dea pe mâna călăului, altminteri pradă şi arde Moldova. Vodă însă nu s-a îndurat să piardă tânăr viteaz şi frumos: i-a trimis vorbă să se ascundă unde-o şti. Aşa, Român Grue nevoit a fost să pribegească. Făcând popas în han la Buhuş, s-a întâmplat să se aşeze la masă cu doi flăcăi, cu câte o ulcică de vin în faţă. Privindu-se, măsurându-se şi cântărindu-se, în gând, fiecare pe fiecare, s-au văzut de-o seamă, abia trecuţi de douăzeci de ani. Dar dacă unuia i se citea isteţimea pe faţa smeadă, iar privirea iscoditoare, şoltică ori buza de jos uşor tremurătoare dovedeau uşurinţă în vorbire, în schimb, chipul i se cam încrunta din pricina sprâncenelor dese, negre şi îmbinate, a mustăţilor şi a părului pană de corb, a ochilor lucitori ca smoala. De altfel trăsăturile chipului şi le schimba cu o uşurinţă aproape nefireasă: vesele, triste, adormite, îngrijorate, speriate. Fugit de acasă, de răul stăpânului moşiei Bodeşti, hoinărea de la şaisprezece ani. A ajuns până la Ragusa, unde, la optsprezece ani, s-a tocmit lefegiu în oaste, cu gând să strângă avere. Dar repede a înţeles că nu era făcut pentru trista meserie de căsăpit oameni. Şi, după trei ani de războire în Dalmaţia, s-a întors acasă, la fel de sărac cum plecase. Şi-a zis: „Rău cu rău, dar parcă-i şi mai rău fără rău”. Când oamenii au băgat de seamă că, pentru orice împrejurare, are o zicală, i-au zis „firoscosul, fratele lui Păcală”. Celălalt, cu ochii verzi, nu era ceea ce se cheamă un flăcău frumos, ci unul bun, blând, îngândurat, cu zâmbet duios şi trist. Judecind după săbiile de la şold, oricine înţelegea că ştiu să le mânuiască, dibaci şi neînfricaţi.</p>
               <p rend="justify">Ci acolo, la masa din han, cel dintâi, smeadul, a întrebat zâmbind: „Tăceţi, fraţilor şi nu ştiţi că mutul şi cu muta au mâncat turta, iar eu, Ion Calapăr, îi iau în răspăr?” „Aşa! A încuviinţat cel cu ochii verzi. Eu sunt Tudor al lui Moţoc, poreclit Dorondoc, flăcău fără noroc”. „Eu sunt Român Grue, flăcăilor”.</p>
               <p rend="justify">„Român Grue Grozovanul care l-a bătut pe hanul tătarilor şi răul răilor?” „Cam aşa, flăcăilor”, a răspuns Grue.</p>
               <p rend="justify">Din puţine cuvinte au înţeles că pe tustrei îi oropsea stăpânirea şi căutau a se surghiuni. S-au întovărăşit, deci, au plătit vinul, au încălecat şi, la drum. Au trecut, pe la Oituz, în Transilvania. Pe drum şi-au povestit viaţa. Tudor al lui Moţoc îşi avea părinţii bejeniţi la Feldioara. Au tras la ei. Dar cum era înzestrat cu harul de a ticlui cântece şi poveşti în stihuri vesele, în care şfichiuia pe unii şi pe alţii, cei mari nu-l iubeau. De pildă şi-a izvodit un descântec, ştiut curând de tot satul: „Tu, Doron-doc al lui Moţoc, floare de soc, făr' de noroc, fugi din acest loc: un grof pintenog vrea să te-nece în scoc ori să te-ardă-n foc. Drace fă…  Poc! Să am noroc şi eu Dorondoc să-nfloresc boboc”. Lui Român Grue i-a plăcut descântecul „dorondocesc”, dar mai ales omul, că-i semăna: sprinten la trup ca şi la minte, bun călăreţ, luptător cu sabia şi cu buzduganul.</p>
               <p rend="justify">Izgoniţi din Feldioara, tustrei au trecut Munţii Făgăraş, însoţind o turmă de oi. În acele săptămâni s-au dat la ciobănie, mulgând oile, înche-gând caşul, apărând turma de fiare sălbatice, luptându-se cu un urs bătrân şi rău, ascultându-şi, seara la foc, întâmplări din viaţă, cei trei şi-au întărit prietenia. Calapăr şi Moţoc s-au încredinţat că, deşi păţise multe şi înfăptuise isprăvi de faimă, Român Grue nu se ţinea fudul şi nici amărât ori înrăit nu se arăta. Îşi păstrase toată încrederea în sine şi modestia cuvenită. Când au ajuns în culmea Făgăraşilor, la vârful Negoiu, s-au întins pe lespezile netede, la soare, au privit ţara şi cerul şi toată lărgimea din jur. Pe Calapăr l-a prins un fel de bucurie lăuntrică, nestăpâ-nită şi a grăit: „Mă fac frate de cruce cu tine, Român Grue Grozovanul. Dar să ştii: cine mult se făleşte şi puţine împlineşte, în batjocoră sfâr-şeşte. Şi bine-i totdeauna să cinsteşti pe cel harnic, viteaz şi bun, că pe tine însuţi te cinsteşti”.</p>
               <p rend="justify">Vorba asta mult i-a plăcut lui Grue, socotind-o de temei în întocmirea prieteniei şi a frăţiei de cruce, legată cu jurământ, în piscul cel înalt al Negoiului, de unde se vedea ţara toată.</p>
               <p rend="justify">Coborând în Argeş, s-au oprit la Novăceşti, sat de moşneni harnici şi cuprinşi; gândeau să se aşeze aici, gospodari între gospodari. Mai ales că şi novăciţele erau fete frumoase. Aici s-au făcut repede cunoscuţi: unul prin zicale, altul prin strigături şi doine, prin hărnicia, priceperea şi cum-secădenia lor. Român Grue avea un dar în plus: frumuseţea bărbătească. Nalt, sprinten, vânjos ca nuiaua de corn, cu mustăcioară subţire, gălbuie ca spicul copt, ca şi pletele, totdeauna zâmbitor, cu ochi mari albaştri, vioi şi calzi, când cătau spre om bun, cinstit şi înţelept; reci, cu săgetări de gheaţă când întâlneau om rău, şarlatan oii prost; iar atunci când avea duşmani în faţă privirile-i împroşcau scântei de foc. Fetele, toate, îl socoteau drept Făt-Frumos. Iar dacă la horă juca mai mult cu una, celelalte lăcrimau, înveninate de ciudă; căci toate râvneau a fi jucate de Român Grue, deşi ştiau că de bărbat numai una putea să-l ia. Ci, într-o zi, Voichiţa, fata vornicului Toma Neagu, care avea bun obicei să adune fân în Poiana Alunilor, la rând cu celelalte novăciţe, a rostit o vorbă ciudată: „Voi, fetelor, de-o vreme, faceţi căpiţele mai înalte, ca să vă adăpostească dragostele cu acest venetic poreclit Grozovanul”. Fetele nu se supărau; fata boierului spunea adevărul. Doar Măria lui Pătraşcu a zfl| „Ba m^e mi~l drag Tudor Moţoc zis Dorondoc!” Celorlalte li se amăr^ uscat cerul gurii, văzând că ist flăcău căta cam lung şi cam galeş ia Voichiţa, cea care-l ponegrea „venetic”. Pentru asta îl dojeneau, cu asprime, dar numai în gând, deocamdată: „Te uiţi cam prea sus, necugeta-tule şi cine nu-şi cunoaşte lungul nasului îşi frânge gâtul”. Şi-n adevăr: o odraslă de boier nu se uită, n-are voie a se uita, la un răzeş fără răzeşie, pripăşit de neştine, fără altă zestre decât calul, armele şi neperechea-i frumuseţe. Se mai temeau fetele din Novăceşti şi pentru că li se părea că Grue era fire nestatornică, pripăşit pe la uşi multe: azi aici mâine cine ştie unde. Cum glumea şi Dorondoc: „Uite-l colo, uite-l ici, parc-ar sta tot pe furnici”. La o şezătoare de tors şi depănat, unde se afla şi Voichiţa, Grue de trei ori a venit şi tot de-atâtea ori a plecat. Văzându-i treapătul, Măria lui Pătraşcu a chiuit o strigătură: „Român Grue, Român Grue, uite-l nu e! Român Grue, uite-l colo, uite-l ici, parc-ar sta tot pe urzici. Mândru şi fălos, ca un Făt-Frumos, care-aduce fragi, pentru fete dragi”. Unele fete spun că strigătură asta ar fi fost ticluită de Voichiţa însăşi, ca să râdă de dragostea lui Grue. Oricum, s-a răspândit, repede, în tot satul; mai ales că fetele au început s-o şi cânte, ca pe-o doină. O cânta şi Voichiţa, dar mai mult în derâdere. De atunci se auzea prin sat: „A venit şi…  Uite-l nu e”. Sau: „M-am întâlnit cu…  Uite-l nu e”…  Destul că el, Grozovanul, nu s-a supărat, pentru această nouă poreclă. Dimpotrivă: de câte ori auzea strigătură, doina ori porecla i se aprindea şi mai tare dra-» gostea pentru fata boierului Neagu. Dar dacă prietenul Tudor Moţoc lăuda simţământul ce înflorea în inima lui Român Gri*e pentru Voichiţa, Calapăr îl cam osândea: „Nu te juca, prietene, cu focul, că dragostea peste fire n-are lecuire, iar dragostea boierească-i drept râie căprească”. Hărnicia, curajul, cumsecădenia, omenia lui Român Grue l-au făcut trebuitor oamenilor din Novăceşti. Moş Tudor Pelin, starostele satului şi mare iubitor de vin, l-a luat ca un sfătuitor şi împlinitor de taină, mai ales atunci când cuteza a-l înfrunta pe Toma Neagu, boier cam hapsân, râvnitor a înrobi satul, ca să pună mâna pe pământul moşnenilor. Îşi bizuia hapsânia pe sprijinul lui vodă Alexandru, căruia lumea îi spunea „cel Rău”.</p>
               <p rend="justify">De la vornicul Toma Neagu sau de la vreo iscoadă a lui, vodă a auzit despre anume purtări ale celor trei pribegi şi a cerut stăpânului moşiei să-i mătrăşească din sat. Ci Român Grue nu pleca din Novăceşti, pentru că voia să împiedice pe Toma Neagu a răşlui pământurile moşnenilor şi pentru că-i era dragă Voichiţa. Se încredinţase că fata asta, frumoasă şi bărbătoasă, nu semăna defel la fire şi la purtări cu taică-su. Credea chiar c-ar putea să şi-o facă aliat în bătălia care se urzea între el şi boier Neagu. Cumva se adeverea vorba lui Calapăr: „Când un flăcău mândru, voinic şi îndrăzneţ, vede o fată frumoasă şi deşteaptă, parcă i se lipesc</p>
               <p rend="justify">—  Tălpile de pământ şi începe a-l furnica prin inimă simţind dragoste şi pentru spinul care ocroteşte cuibul unde trăieşte privighetoarea iubită”.</p>
               <p rend="justify">Acestea fiind ştiute, cred că-i bine să urmărim pe Român Grue Grozovanul şi prietenii lui, Ion Calapăr şi Tudor Moţoc zis Dorondoc. Să-i urmărim cu ochii şi urechile minţii şi să le aflăm isprăvile mai deosebite.</p>
            </div>
            <div type="div2">
               <head>Din curtea boierească, în tabăra tătărească</head>
               <p rend="justify">În liniştea molcomă a înserării de primăvară, mierlele şi privighetorile se îngână întru cântare. Licuricii jucăuşi scapără luminiţe albăstrui. Pe nesimţite, se stârneşte o zicere din fluier, undeva, la stâna starostelui Pelin şi răzbate până aici, în Poiana Mesteacănului rotat, unde tânărul Român Grue Grozovanul stă întins pe iarbă, cu faţa spre cerul pe care încep a licări stelele. Ascultă cântarea păsărilor, ronţăiala şi clinchetul belciugelor de la căpăstrul lui Lăstun; dar, mai ales, deapănă nişte gânduri numai de el ştiute. Se odihneşte ori visează? Macină amintiri ori urzeşte planuri pentru ziua de mâine? A muncit mult azi, la arat şi…</p>
               <p rend="justify">Un semnal şuierat dinspre stânga, de la marginea pădurii, îl face să tresară:</p>
               <p rend="justify">—  Auzi, Lăstun? Ne cheamă prietenul. Hai, vino la mine!…  Hai, căluţul meu, să-l întâlnim pe Dorondoc fără noroc.</p>
               <p rend="justify">Calul se apropie cu pas mărunt, întunecând văzduhul cu smoala părului său. Nechează scurt. Ciuleşte urechile. Adulmecă văzduhul cu nările-i largi, sf orăind puternic.</p>
               <p rend="justify">—  Ce-i, Lăstun? Simţi lup, căprioară ori fată bălăioară? Armăsarul scapără din piciorul pintenog. Grue îi mângâie cu palma grumazul, adăugind întrebarea:</p>
               <p rend="justify">—  A, ai auzit tropot de cal…  Tătari? Saltă sprinten în şa, şoptindu-şi teama: Tâlharii iştia înfăşură copitele în cârpe şi se furişează-n sat, la vreme de noapte…</p>
               <p rend="justify">Şuierul s-aude iară, mai îndelung.</p>
               <p rend="justify">—  Vin, prietene, vin!…  Un bob zăbavă, că uite, s-apropie doi călăreţi. Cine-or fi că nu-i desluşesc prin amurg.</p>
               <p rend="justify">Ieşind în drum, se dumireşte.</p>
               <p rend="justify">—  Bună seara, jupâniţă Voichiţa!</p>
               <p rend="justify">—  Bună, Român Grue…  Ce-aştepţi aici? Culegi stele?</p>
               <p rend="justify">—  Pe domnia ta te-aştept…  Şi-s fericit că te-ai ivit în cânt de privighetoare. Unde-ai pornit călare pe Roaiba?</p>
               <p rend="justify">—  La Câmpulung, s-o aduc pe mama Stana.</p>
               <p rend="justify">—  Şi nu ţi-i teamă să călătoreşti asupra nopţii?</p>
               <p rend="justify">—  Cine cutează să se lege de fata vornicului Toma Neagu?</p>
               <p rend="justify">—  Trufia nu-i un sfetnic înţelept, jupâniţă, o dojeni flăcăul. Roaiba se apropie de Lăstun; armăsarul nechează scurt.</p>
               <p rend="justify">—  Eşti răutăcios, Grue, şi-mi stai în cale…  Apoi cu drăgălăşenie: De asta nu te pot suferi, că-mi încurci cărările.</p>
               <p rend="justify">—  Da? Chiar numai de asta?</p>
               <p rend="justify">—  Dar de care alta?</p>
               <p rend="justify">—  Pentru că-s sărac, neînsemnat şi pribeag.</p>
               <p rend="justify">—  Mare ghicitor eşti tu, Grue!…  Şi îndrăzneţ…  Nevoie mare.</p>
               <p rend="justify">—  Da, cutez să mă bat cu cinci turci şi cinci tătari; dar a ridica ochii asupră-ţi nu îndrăznesc, jupâniţă, atât îmi pari de frumoasă, de…  Mai sus ca luceafărul.</p>
               <p rend="justify">—  Dar cutezi să-mi aţii calea ca un lotru, repetă fata.</p>
               <p rend="justify">—  De-aş fi lotru, inima ţi-aş fura-o şi-napoi nu ţi-aş mai da-o!</p>
               <p rend="justify">—  Dacă află tata că-mi tai drumul şi-mi îndrugi vorbe dulci, te jupoaie ^ de viu, iar pe mine mă închide la mănăstire.</p>
               <p rend="justify">—  Nu mă iartă nici dacă ajung căpitan în oastea lui vodă? Nici dacă strâng avere, o mie de pungi de galbeni din negoţul cu miere?</p>
               <p rend="justify">—  Nici…  Dar cum poţi tu ajunge căpitan, Grue?</p>
               <p rend="justify">—  Nu prea ştiu…  Dar poate vine domn un bărbat vrednic, care începe războiul cu sultanul, şi-atunci…</p>
               <p rend="justify">—  Dobori cinci ieniceri şi…  Mai curge multă apă pe Argeş până…</p>
               <p rend="justify">—  Bărbatul acela va fi ca Alexandru Macedon; viteaz, tâcăr şi…  Aşa cred şi prietenii mei Moţoc Dorondoc şi Calapăr.</p>
               <p rend="justify">—  Dac-ai rostit tot pomelnicul celor trei vântură-lume, făptuitori de năzbâtii şi scornitori de minciuni…</p>
               <p rend="justify">—  Ei, jupâniţă Voichiţa, dar câte-am văzut noi în hălăduirile noastre prin lume L. Câte-am făcut şi câte-am păţit…  *</p>
               <p rend="justify">—  Mă ţii de poveşti şi, iaca, s-apropie miezul nopţii.</p>
               <p rend="justify">—  Voichiţa, în rătăcirile şi pribegiile mele, am auzit ades despre asemenea bărbat. Eu am şi început să-i zic „mărit voievoade!”</p>
               <p rend="justify">—  Ştiiiu! Grăi fata, cu oarecare batjocoră în glas. Dar oare acel „mărit voievod” numai de-un…  Făt-Frumos ca tine are nevoie?</p>
               <p rend="justify">—  Iţi spun vorbe rupte din inimă şi domnia ta mă iei la vale.</p>
               <p rend="justify">—  Ce am eu cu inima domniei tale? Vru să-i spună că-i pare rău de asemenea întrebare, dar auzi şuierul stăruitor al prietenului şi continuă, încă mai răutăcioasă: Te cheamă…  Dorondoc ori celălalt…  Calapăr, Calamăr, Calapară…  Du-te, nu pierde vremea cu palavre spuse-n vânt.</p>
               <p rend="justify">—  M-aşteaptă, că-s oameni care au în piept o inimă, nu un bolovan de sarea mâţei…</p>
               <p rend="justify">—  Grăbeşte, să nu-i pierzi! Şi nu de alta, dar cu cine mai baţi co-claurii şi mai suspini pe sub ferestrele ibovnicelor?</p>
               <p rend="justify">—  Adevărat: suspin multora, în dorul domniei tale.</p>
               <p rend="justify">—  Taci, măi…  Uite-l nu e, că te-aude cea privighetoare şi-o râde de minciună gogonată…  Lăstun, la o parte!</p>
               <p rend="justify">—  Jur că…</p>
               <p rend="justify">—  Jurământul strâmb cade la pedeapsă!</p>
               <p rend="justify">—  Cea mai grea pedeapsă-i nepăsarea domniei tale, Voichiţa.</p>
               <p rend="justify">Fata netezi coama Roaibei şi vru să mai şuguiască, dar auzi şuierul, încă mai stăruitor şi strânse frâul:</p>
               <p rend="justify">—  Hai, Roaiba!…  La o parte, Lăstune, nu-mi mai încuraa drumul şi cărarea, că-i degeaba.</p>
               <p rend="justify">—  Te-nsoţesc până la Câmpulung.</p>
               <p rend="justify">—  Am un slujitor! N-am nevoie de doi…</p>
               <p rend="justify">—  Eu sunt Român Grue, nu o slugă!</p>
               <p rend="justify">Parc-ar fi înţeles asprimea vorbirii, Lăstun tropotă şi nechează supărat.</p>
               <p rend="justify">—  Deşi eşti rea cu mine, gândul cel bun să te-nsoţească la drum! Drept răspuns, Voichiţa râse cu hohote, silind Roaiba să pornească la trap. Român Grue o admiră în sine: „Călăreşte ca un spahiu, se dedă la răutăţi şi nebunii, dar asta nu-i ştirbesc, ci-i sporesc frumuseţea şi gingăşia”. Porni, la pas, spre poiana unde-l aşteptau prietenii.</p>
               <p rend="justify">Dar, dinspre sat, se ivi un slujitor boieresc, călare pe-un cal răpănos. Puse pintenii. Lăstun sări în sus.</p>
               <p rend="justify">—  Strânge frâul armăsarului, nebunule!…  Te cheamă jupân vornicul la conac. Acum şi fără zăbavă! Tot satu-i adunat acolo, pentru judecată…</p>
               <p rend="justify">—  Judecată, în toiul nopţii? La ceasul acesta eu dorm ori petrec cu flăcăii şi fetele. Cu boierul nici ziua nu-mi place să ţin sfat, darmile noaptea.</p>
               <p rend="justify">—  Ia seama ce grăieşti, Român Grue!</p>
               <p rend="justify">—  Hai, Lăstun! Şi ţâşni galop până la locul unde-l aştepta prietenul. De ce mă chemi, Moţocule?</p>
               <p rend="justify">Primi răspuns şuguitor, cum avea obicei prietenul:</p>
               <p rend="justify">—  Noroc, Grue! Unde-ai stat? Că de-atâta şuierat, buzele mi s-au umflat şi de-atâta aşteptat, inima mi s-a uscat.</p>
               <p rend="justify">—  Dorondoace, ticluieşte-mi viers de jale şi amar, că tare mi-i cătrănită inima.</p>
               <p rend="justify">—  Nu-i vreme de cântec, Grue. Boierul Toma Neagu a venit de la divan cu hrisov de împresurare a satului Novăceşti şi…</p>
               <p rend="justify">—  Cutează? Moşnenii au hrisov de la Mircea BătrânuL</p>
               <p rend="justify">—  Cutează! A strâns oamenii la conac, acum noaptea, şi-i sileşte să iscălească hrisovul de vânzare. Vrea să ne supună cum i-a supus anţărţ, pe cei din Obidiţi. Ne ia pământurile şi ne face rumâni.</p>
               <p rend="justify">—  Dar nu-i drept, Tudor al lui Moţoc!</p>
               <p rend="justify">—  Jupân Toma Neagu e vornic şi-n divan dreptatea-i numai a lui. La conac, oamenii, împresuraţi de slujitori armaţi, se-ngaimă: să iscălească ori nu hrisovul de-nrobire?</p>
               <p rend="justify">—  Să-i oprim de-a face o prostie! Ridicăm şi pe cei din Obidiţi.</p>
               <p rend="justify">—  S-a dus acolo Calapăr.</p>
               <p rend="justify">—  Du-te şi tu; eu galopez la conac.</p>
               <p rend="justify">Intrând în sat auzi vuiet şi sfadă pe uliţi. Urcă, în galop, până la conac. În curtea închisă cu zid înalt, slujitori armaţi cu săbii, suliţi, buzdugane şi scuturi, legau în funii sătenii împotrivitori, îi întindeau pe butuc şi-i băteau la tălpi. În pălimarul conacului, luminat de două torţe, Toma Neagu striga la moşneni să moaie degetul în cerneală şi să-l pună pecete, pe hrisovul de „vânzare nesilită” a pământului, adică de înrobire.</p>
               <p rend="justify">—  De ce să iscălesc? Întrebă un sătean înalt, între două vârste.</p>
               <p rend="justify">—  Pentru că mi te vinzi rumân, iobag, înţelegi? V-am împrumutat vouă, novăceştilor, cinci sute de galbeni să vă plătiţi birul?</p>
               <p rend="justify">—  Împrumutat. Dumnezeu să te răsplătească. Ţi-am înapoiat, cu dobândă, două sute. Ceilalţi îi plătim, într-un an, tot cu dobândă.</p>
               <p rend="justify">—  N-am timp s-aştept! Vă vindeţi mie, cu pământuri cu tot şi, de aici încolo vă scap eu de toate birurile şi angaralele. Pune degetul!</p>
               <p rend="justify">—  Nu pot face asta!…  Cum să-mi robesc eu copiii?</p>
               <p rend="justify">—  Boierule, grăi alt ţăran, în genunchi te rugăm să ne amii.</p>
               <p rend="justify">—  Îndărătnicii şi împotrivitorii, în ştreang! Vai şi-amar de voi…</p>
               <p rend="justify">—  Nu ne dăm robi! Strigă o voce hotărâtă, bărbătească.</p>
               <p rend="justify">—  Armaş, dă-i câteva să-i piară glasul!</p>
               <p rend="justify">În ogradă se stârniră brâncituri, gemete, bătăi, vaiete, amestecate cu ţipătul păsărilor de noapte, cu urletele clinilor speriaţi de mult huiet.</p>
               <p rend="justify">—  Iscălesc! Gemu jalnic un moşnean, doborât de durerii^ schingiuirii.</p>
               <p rend="justify">—  Şi eu!…  Ooof! Nevrednicul de mine…</p>
               <p rend="justify">—  Nu-i mai bate, armaş! Porunci boierul. Apropie făclia de hrisov, să vadă unde pun degetul…  Nu acela! Degetul cel mare, vai şi-amar de tine, nerodule î Aşa, ca o pecete!</p>
               <p rend="justify">—  Pecetea morţii…  Suspină săteanul.</p>
               <p rend="justify">Apropiindu-se de cerdac, Român Grue întrebă tare, răstit:</p>
               <p rend="justify">—  Ce se întâmplă aici? Nuntă cu făclii aprinse, cu bătăi la butuc, cu schingiuiri?</p>
               <p rend="justify">—  Ce pofteşti, zurbagiule? Descăleca! Vai şi-a…</p>
               <p rend="justify">—  Eu? De ce? Nu-s supusul nimănui: sunt om slobod şi nu primesc porunci!</p>
               <p rend="justify">—  Da? Acuş te leg la butuc şi-ţi moi ţâfna slobozeniei, pribeagule!</p>
               <p rend="justify">Grue se înălţă în scări, brânci armaşul şi se apropie de pălimar. Călare, era la nivelul stăpânului din conac. Ii vorbi, faţă la faţă, cu înverşunată îndrăzneală:</p>
               <p rend="justify">—  Nu mă ocărî, boierule, că mă-nfurii şi…  Nu ţi-o fi bine.</p>
               <p rend="justify">—  Tu-ndrăzneşti, mă? Răcni şi-l şi plesni peste obraz cu biciul cu trei varvarichiuri</p>
               <p rend="justify">—  Ai! În mare păcat mă bagi, vornice Toma Neagu!</p>
               <p rend="justify">—  Armaş, vai şi-amar! Doboară-l de pe cal! Grue răsuci calul şi-l înfruntă pe armaş:</p>
               <p rend="justify">—  Vezi-ţi de treabă, slugoiule! Crezi că dacă-l rabd pe boier, o să rabd orice netot?</p>
               <p rend="justify">Şi cum armaşul îl plesni cu biciul în spate, Grue îl lovi cu cravaşa şi cu pumnii. Intre ţărani se stârniră murmure. Îndemnuri:</p>
               <p rend="justify">—  Aşa, Grue!…  Răzbună-ne!</p>
               <p rend="justify">Cu un pumn în faţă îl doborî pe armaş de pe cal, îi lovi calul cu cravaşa, silindu-l să-l târască agăţat c-un picior în scară. Strigă:</p>
               <p rend="justify">—  Vornice Neagu, încetează nelegiuirea! Deschide porţile să plece oamenii, stinge făcliile şi culcă-te! C-ar fi mai bine şi de noi şi de domnia ta.</p>
               <p rend="justify">—  Îmi porunceşti tu mie? Neisprăvitule! Vai şi-a…</p>
               <p rend="justify">—  Lasă oamenii în pace şi-ntr-o lună îţi vor plăti datoria.</p>
               <p rend="justify">—  Slujitori! Astupaţi gura istui palavragiu!</p>
               <p rend="justify">—  Eu am venit cu gând paşnic, boierule, iar domnia ta m-ai umilit şi m-ai plesnit peste obraz, cu biciul.</p>
               <p rend="justify">—  Cine nu se supune, îl zvârl din sat! Adică, vai şi-amar de capul lui…</p>
               <p rend="justify">—  Satul e al moşnenilor, oameni liberi!</p>
               <p rend="justify">—  Te lecuiesc eu de grija moşnenilor şi de obrăznicia de a ţine calea fetei mele, vai şi-amar…  Slujitori, doborâţi-l de pe cal!</p>
               <p rend="justify">Luptându-se cu slujitorii, Român Grue vorbi, cu aprindere:</p>
               <p rend="justify">—  Pe Voichiţa o iubesc, boier Toma Neagu!</p>
               <p rend="justify">—  Taci, nemernicule! Vai şi-amar, îndrăzneşti prea mult…!</p>
               <p rend="justify">—  Bunicul domniei tale a fost şi el moşnean, ca şi aceşti novăceşti. Dar de când vodă te-a boierit, ai căpiat!</p>
               <p rend="justify">Oamenii se frământau, dar cei mai mulţi se temeau: vodă a dat vornicului mulţi slujitori, să împresoare şi să surpe satul.</p>
               <p rend="justify">—  Ne zdrobesc oasele, dacă nu ne lăsăm iobăgiţi!</p>
               <p rend="justify">—  E o tâlhărie! Strigă Grue. Îl chemăm la judecată. Vornicul Toma Neagu urlă, furios:</p>
               <p rend="justify">—  Legaţi-l la butuc! Vai şi-amar…</p>
               <p rend="justify">Grue îşi roti calul, smulse biciul din mâna boierului şi-l arse de câteva ori, cu sete:</p>
               <p rend="justify">—  Poftim!…  Să nu-ţi rămân dator…</p>
               <p rend="justify">Moşnenii se îngroziră: „L^a biciuit pe boier…!”. „îndrăzneţ flăcău!” „Grue Grozovanul ăsta are dreptate: să nu ne lăsăm înjugaţi ca vitele!” Şi mulţi începură harţa cu slujitorii domneşti. Un bătrân căzu lovit de sabie. Cei din jur se îngroziră, dar groaza se preschimbă în mânie. Toma Neagu, plin de sânge pe obraz, gemea „vai şi-amar” şi striga întruna să doboare zurbagiul de pe cal. Dar, înţelept ca un om, Lăstun muşca, sărea, izbea cu copitele în toţi cei care se apropiau. Moşnenii se bucurau că Român Grue nu putea fi înfrânt şi pândeau clipa când să-i sară în ajutor, însă un slujitor aruncă arcanul îl învălătuci de gât şi-l trase jos din şa.</p>
               <p rend="justify">—  Aah, câinilor! M-aţi încolţit…</p>
               <p rend="justify">—  Dă-te prins! Ceru Toma Neagu, ştergându-şi sângele de pe obraz. Altminteri însumi te spintec cu sabia!</p>
               <p rend="justify">—  Vrei să bocească Voichiţa după mine? Râse Grue, mânzeşte.</p>
               <p rend="justify">—  Ba, o să cânte şi-o să-ţi dănţuie pe mormânt, vai şi-amar, de-l vei mai avea undeva!</p>
               <p rend="justify">—  Te-nşeli: după câte-o cunosc, se-nhobotează-n maramă neagră.</p>
               <p rend="justify">—  Dacă nu vrei să mori în ştreang, treci la rând cu mişeii ăştia şi pune degetul pe hrisov, răzvrătitule! Altfel, vai şi…</p>
               <p rend="justify">—  Eu ştiu citi şi scrie, boierule.</p>
               <p rend="justify">—  Atunci iscăleşte cu pana! Uite-o…</p>
               <p rend="justify">—  Să citesc întâi hrisovul.</p>
               <p rend="justify">—  L-au iscălit atâţia, vai şi-a…  Fără să-l citească.</p>
               <p rend="justify">—  Cum ţi-am spus, vornice, eu ştiu carte, grăi Grue lungind vorba, aşa că se cuvine a-mi împlini astă din urmă dorinţă: să citesc hrisovul.</p>
               <p rend="justify">—  Logofeţele, înfăţişează-i-l! Iar voi ţineţi-l bine, porunci slujitorilor.</p>
               <p rend="justify">—  Apropie făclia, să văd! Ceru mai cu hotărâre, că-i scris cu buchii mărunte de teamă să nu cheltuieşti mult pergament, zgârcitule şi hapsânule!</p>
               <p rend="justify">—  Taci! Nesocotitule!</p>
               <p rend="justify">—  O să tac numai când mi-o astupa pământul gura. Apropie, logofeţele, hrisovul. Oameni buni, ascultaţi: „Eu Alexandru voievod, cu mila lui Dumnezeu domn al Ţării…” Se opri din citit şi întrebă: N-a aflat încă ce poreclă i-a pus norodul? Eu Alexandru vodă „cel Rău” aiut boierii cu slujitori şi ucigaşi, să înrobească norodul cel trudnic, care dă pâinea, laptele şi mierea ţării…  Aşa ar trebui să scrie un hrisov adevărat.</p>
               <p rend="justify">—  Il batjocoreşti pe vodă?</p>
               <p rend="justify">—  El mă sileşte. Crezi că n-aş fi bucuros să-i spun cel bun şi viteaz, care ne scapă ţara de necaz?</p>
               <p rend="justify">—  Ajunge trăncăneala! Iscăleşte!</p>
               <p rend="justify">—  Întâi să văd ce scrie…  Făclia mai aproape! Aşa…  Oameni buni, nu iscăliţi! În hrisov scrie că ne vindem, de bună voie şi nesiliţi de nimeni”. Putem noi iscăli o minciună ca asta?</p>
               <p rend="justify">—  Aşa-i obicei să se scrie în hrisoave.</p>
               <p rend="justify">—  Ducă-se pe pustii asemenea obicei ticălos!…  Nu iscălim! Nuuuu! Strigară mai mulţi, venind spre pălimar.</p>
               <p rend="justify">—  Străpungeţi-l cu suliţele! Vai şi-amar…</p>
               <p rend="justify">—  Ca să nu fie…  „vai şi-amar”, trimite slujitorii la culcare! Uite-i ce obosiţi şi supăraţi sunt. Nici lor nu le place slujba asta ticăloasă.</p>
               <p rend="justify">—  Legaţi-l!</p>
               <p rend="justify">Român Grue brânceşte un slujitor, îi smulge sabia şi începe lupta îndemnând şi pe ceilalţi să sară la bătaie. În scurt, curtea conacului s-a preschimbat într-un imaş de luptă, om la om. Toma Neagu striga deznădăjduit:</p>
               <p rend="justify">—  Încercuiţi-l!…  Ucideţi-l!…  Ce faceţi, vai şi-a…  Ticăloşilor!</p>
               <p rend="justify">Căpitanul slujitorilor domneşti repede vreo douăzeci de suliţaşi să-l înconjoare pe Grue, dar în clipa aceea Lăstun nechează tare, prelung şi, din afara zidurilor, prind a se auzi vorbe răstite, strigări, îndemnuri. Dobo-rând porţile, se ivesc Calapăr şi Moţoc, în fruntea unei cete mari de ţărani din Obidiţi:</p>
               <p rend="justify">—  Aţi sosit la timp, fraţilor! Strigă Grue. Novăceştilor, nu lăsaţi călăii să ne înjuguie!…  Pe ei…!</p>
               <p rend="justify">Calapăr, cu patru din Obidiţi, au ajuns la pălimar şi l-au luat pe Toma Neagu de piept:</p>
               <p rend="justify">—  Să-i tragem un zavrac! Strigă un ţăran cu glas gros.</p>
               <p rend="justify">—  Dacă vă obrăzniciţi, vai şi-amar…  Măria sa vă spânzură pe voi, pe toţi! Ţipă vornicul, tremurând de teamă. Eu, din partea mea…</p>
               <p rend="justify">—  Te-te la el! Îl arătă Calapăr; a mâncat urdă cu usturoi şi cere să-i miroase gura a lapte dulce, ca la un viţeluş de ţâţă.</p>
               <p rend="justify">Grue se arată îngăduitor:</p>
               <p rend="justify">—  Totuşi, noi vrem să trăim în bună înţelegere cu domnia ta, ca şi până acuma, vornice Toma Neagu. Să ne tocmim asupra datoriei şi…</p>
               <p rend="justify">—  Grue, îl întrerupse Calapăr, boieru-i bun la tocmeală, dar rău, foarte rău la socoteală.</p>
               <p rend="justify">—  Ce zici, staroste Pelin?</p>
               <p rend="justify">—  Sunt păţit, se-nvoi starostele şi ştiu, că în vremea asta o învoială strâmbă-i mai bună decât o judecată dreaptă.</p>
               <p rend="justify">—  Nădăjduiesc că şi jupâniţă Voichiţa o să ne înţeleagă şi…</p>
               <p rend="justify">—  Te poftesc, vai şi-amar! Să n-o amesteci pe Voichiţa în nelegiuirile tale! Se-nfurie vornicul Neagu, înroşindu-se ca sâecla.</p>
               <p rend="justify">—  Aha, te doare că şi coada securii face rău pădurii?! Râse Calapăr. Acum înţeleg de ce ai trimis-o de-acasă: să nu-ţi vadă nelegiuirea. Jupâniţă Voichiţa are altă inimă, alte gânduri.</p>
               <p rend="justify">—  Nu vă-ngădui să-i rostiţi numele! Vai şi…</p>
               <p rend="justify">—  Eşti mânios, căută Grue să-l mai îmblânzească pe vornic; şi de mânie furat, vorbeşti necugetat. Eu sunt sărac, dar…</p>
               <p rend="justify">—  Grue, nu-i sărac cel ce n-are bani, ci cel ce n-are minte.</p>
               <p rend="justify">—  Prietene, gândeşte-te şi la inima mea.</p>
               <p rend="justify">—  Măi Grue, n-ai învăţătura vieţii. Trebuie să mai înveţi a cunoaşte oamenii. Eu prin lume mult am umblat şi multe-am învăţat. Şi ce ştiu bine nu ţin numai pentru mine, ci împart cu cei drepţi, să-i fac mai înţelepţi, împart cu cei viteji, ca să-i ţin tot treji.</p>
               <p rend="justify">Starostele Pelin cuvântă tot împăciuitor:</p>
               <p rend="justify">—  Jupân Toma o să ne fie prieten, ca şi până acum, dacă…</p>
               <p rend="justify">—  Staroste, fluier nu poţi face din orice lemn îţi place. Eu zic…</p>
               <p rend="justify">Oamenii din jur şi-au pierdut răbdarea: nu înţelegeau ce tot sporo-văiesc cei din faţa pălimarului cu boierul. Şi-au început să strige:</p>
               <p rend="justify">—  Să-l pedepsim!…  Ne-a schingiuit!…  Ne-a bătut la tălpi!…  Nu plecăm de-aici până nu-l scuturăm bine…!</p>
               <p rend="justify">Grue se întrista, iar Calapăr i-o zise:</p>
               <p rend="justify">—  Ei, boierule, vezi că toată pasărea pe limba ei piere? Un ţăran din Obidiţi strigă, din mijlocul ogrăzii:</p>
               <p rend="justify">—  Calapăr, hărăzeşte-i tu pedeapsa; ştii să născoceşti ceva mai…</p>
               <p rend="justify">—  Bine…  Dar să-mi aduceţi o oală cu miere să-l dârlobârlobrezim!</p>
               <p rend="justify">—  Cucută, nu miere! Se mânie alt ţăran.</p>
               <p rend="justify">—  Cucuta ucide repede; dacă îl ungem cu miere se chinuie mâncat de muşte, măcar o săptămână şi n-o să-i mai dea mâna să ne înrobească.</p>
               <p rend="justify">Însufleţiţi, peste zece oameni urcă în pălimar şi smulg straiele de pe boier, lăsându-l numai în izmene. Sudăâmile şi „vai şi-amarurile” lui, în loc să-i sperie pe moşneni, le stârneşte râsul. Calapăr îşi îngădui a-l dăscăli:</p>
               <p rend="justify">—  Vezi, vornice? Poporul ştie că toată buba are leac şi că vii de hac oricărui trufaş, oricât de abraş.</p>
               <p rend="justify">Grue se uită la Moţoc, cerând ajutor; dar prietenul şugui: &gt;</p>
               <p rend="justify">—  Dacă el ne-a hrănit cu fiere, noi să-l ungem cu miere…  Deci, boier Neagu, să mai spui c-am fi răi şi fără căpătâi.</p>
               <p rend="justify">Toma Neagu clănţănea de frig şi de frică: se ruga, în şoaptă, de Grue, să nu-l batjocorească.</p>
               <p rend="justify">—  Poporul te-a csândit, eu nu mă pot împotrivi.</p>
               <p rend="justify">—  Ţine-te tare, Român Grue! Îl îndemnă Moţoc. Judecată dreaptă şi ce-i drept nu-i păcat. Aşa a osândit el şapte ţărani din Obidiţi.</p>
               <p rend="justify">—  N-aveţi dreptul, voi, răzvrătiţilor, vai şi-amar! Să* judecaţi un dregător al măriei sale Alexandru vodă…</p>
               <p rend="justify">—  Deocamdată, iaca, te-am şi judecat, zise Grue, fără a se bucura. Fraţilor, dacă aţi dezarmat străjerii, închideţi-i în grajduri.</p>
               <p rend="justify">Novăceştii împliniră, îndată, sfatul, fără vreo altă greutate decât c-au trebuit să mai împartă ceva pumni în fălcile celdr mai îndărătnici. Până să vină oala cu miere, Moţoc Dorondoc gândi să-l ajute pe Toma Neagu a îndura osânda… Mai uşor:</p>
               <p rend="justify">—  Foaie verde de-alior, mult mi-i dor şi iar mi-i dor, să mai fiu ce-am fost mai an. Vornic mare în divan, să-l tai pe Grue Grozovan…</p>
               <p rend="justify">—  Vai şi-amar, cumplit mă batjocoriţi!</p>
               <p rend="justify">—  Da? Se miră Calapăr. Cine te-a bătut Iordaşir şi n-a dat mai abitir?</p>
               <p rend="justify">Văzând că unul din ţărani a adus oala cu miere, Toma Neagu şopti lui Grue:</p>
               <p rend="justify">—  Dacă mă scapi de ruşinea asta, vai şi-amar, ţi-o dau pe Voichiţa.</p>
               <p rend="justify">—  A, nu, jupâne! Dragostea nu se târguieşte, ci se cucereşte.</p>
               <p rend="justify">Văzând că nu-l poate „cumpăra” pe Grue, se milogi către ceilalţi:</p>
               <p rend="justify">—  Fie-vă milă, oameni buni, nu mă batjocoriţi! Vă iert de…</p>
               <p rend="justify">Dar nimeni nu se îndura: toţi făceau haz cum Calapăr lua mierea cu palma şi-o întindea pe trupul alb al boierului, ca pe-o unsoare. După ce se sfătui cu starostele, Grue porunci să fie legat de un stâlp, în mijlocul ogrăzii. Toma Neagu striga şi se tânguia nevolnic:</p>
               <p rend="justify">—  Mă jălui lui vodă şi…  Măria sa o să vă spânzure, vai şi-amar!</p>
               <p rend="justify">Dar nimeni nu se speria. Mulţi făceau haz, văzându-l pe cel care voia să-i robească, batjocorit, uns cu miere şi legat de stâlp.</p>
               <p rend="justify">Moţoc Dorondoc cânta în derâdere, înveselind toată ograda:</p>
               <p rend="justify">—  Jălui-m-aş jălui, de toţi munţii s-or clăti, văile s-or astupa, pietrele s-or despica, ci noi tot nu te-om ierta…</p>
               <p rend="justify">Deci, uitând, în mânia lor, că Toma Neagu era mădular al divanului domnesc, oamenii din Novăceşti i-au făcut pocinogul: l-au lăsat în seama muştelor, furnicilor, viespilor şi bărzăunilor, să-l gâdile şi să-l înţepe, după a lor ştiinţă şi poftă. O vreme, oamenii au privit ca la comedie. Unii au râs, alţii, mai miloşi ori mai temători, l-au căinat. Mai ales că boierul se văita, suduia, ameninţa, blestema, spumega de mânie. Calapăr îi da răspuns:</p>
               <p rend="justify">—  Pătimeşte, jupân Neagu, pentru toţi cei pe care i-ai pedepsit în-tr-acest fel. Cu ce măsură ne-ai măsurat, îţi măsurăm!</p>
               <p rend="justify">—  De ce?…  Ucigaşilor! Vai şi-amar! Urla să-i crape bojocii; dar simţind că-i vine leşin, se mulţumi să geamă jalnic.</p>
               <p rend="justify">—  Oameni buni! Strigă Grue. O clipă ascultare. Aşa…  Vă place cum l-am judecat?</p>
               <p rend="justify">—  Da, l-am osândit după cuviinţă! Socoti un bătrân.</p>
               <p rend="justify">—  Am ajuns să văd ce nu s-a mai văzut, a zis şi o fată, Măria lui Pătraşcu.</p>
               <p rend="justify">Apoi plecară toţi spre casele lor, oarecum mulţumiţi.</p>
               <p rend="justify">Român Grue hotărî: Calapăr şi Dorondoc ramări de strajă, împreună cu zece flăcăi cu pumnii tari, pentru ceva întâmplări… Nepotrivite: cumva, cineva să cuteze a-l dezlega pe osândit Mulţi novăceşteni credeau că au scăpat de iobăgie; unii însă se temeau că tocmai osândirea boierului s-ar putea să ducă la risipirea satului, din porunca lui vodă. Român Grue se arăta neînduplecat, deşi se temea că Voichiţa îl va batjocori şi urî; ei îi va fi greu, dacă nu chiar cu neputinţă a înţelege că, de nu-l osândea aşa, oamenii, în furia lor, îl puteau ucide. Mai ales că boierul a făcut tot ce-a putut ca să-i scoată din răbdări. Dar parcă un demon lăuntric îl îndemna să vorbească pe dos de cum gândea, adică aspru, duşmănos:</p>
               <p rend="justify">—  Cine cearcă să-l dezlege, va fi legat şi uns alături de el! Aţi auzit, voi slujitori boiereşti şi domneşti?</p>
               <p rend="justify">—  Să-l mănânce gângăniile! Să-i rămână oasele uscate la soare, ca toaca!…  Numai aşa scăpăm de robie…!</p>
               <p rend="justify">—  Să piară, nelegiuitul! Strigă o bătrână şi încă vreo câţiva îi ţinură partea.</p>
               <p rend="justify">—  Vom aduna iară sfatul şi-om hotărî! Vorbi Grue, încălecând.</p>
               <p rend="justify">—  He-hei! Până-n deseară, gâzele-l dau gata: mort, de-a binelea!…  Aşa…!</p>
               <p rend="justify">Toma Neagu auzea şi se j ăluia:</p>
               <p rend="justify">—  Ce zile-am ajuns, vai şi-amar!…  Mă judecă şi mă osândesc babele, veneticii şi prostimea…  Păi, n-oi scăpa eu de-aici?! Pe toţi am să vă gâtui!</p>
               <p rend="justify">—  Auzi, Român Grue? Zise mătuşa. Pe cine nu-l laşi să moară nu te lasă să trăieşti!</p>
               <p rend="justify">Răsărea soarele, când Grue a încălecat şi-a plecat la moară. Moţoc Dorondoc şi Calapăr au rămas, deci, să păzească pe jupân Neagu, până-l iau gângăniile în primire”.</p>
               <p rend="justify">—  Deci, făcu haz Calapăr, rămas-am aici, mai mari peste cei mici şi staroste peste calici, cu boier Clipici.</p>
               <p rend="justify">—  Ce facem, întrebă Moţoc, ca să treacă vremea mai uşor?</p>
               <p rend="justify">—  Privim la osândit: deşi aşa, juma' despuiat şi năclăit în miere…  Nu arată prea acaţari. Mai degrabă, slut şi hâd, berbec rămas de cârd. 1</p>
               <p rend="justify">—  Vai!…  Vai şi-a…  de mine! Urcă furnicile…  Vin şi muştele…  Mă gâdilă! Mă înţeapă!…  Striga deznădăjduit osânditul.</p>
               <p rend="justify">—  Ei, nu te mai boci, ca o babă! La gâdilat, râzi. cu lacrimi. Şi nu te mai văieta aşa avan, că te-am uns cu miere, nu catran…</p>
               <p rend="justify">—  Nu mai pot!…  Cu ce v-am greşit, vai şi-amar? Vaaai…!</p>
               <p rend="justify">—  Chiar la om firoscos, căinţa târzie-i de prisos, boierule!</p>
               <p rend="justify">Cei doi prieteni şi paznici se traseră mai încolo; Moţoc scoase fluierul de la brâu şi-ncepu a-i zice de jale şi-alean, spre marea Supărare a lui Toma Neagu, care-i ocăra în tot felul: tâlhari, nelegiuiţi, vite-ncălţate, derbedei şi ucigaşi fără suflet, nemernici.</p>
               <p rend="justify">—  Ei, jupâne, la unul fără suflet ca domnia ta, unul fără lege trebuia… Cântă, Moţoace! Cântecul uşurează inima şi-o îndulceşte, alină durerile; ba, uneori, îmblânzeşte chiar fiarele.</p>
               <p rend="justify">—  Vai, cum mă-nţeapă un bărzăune în obraz!…  Dac-oi scăpa, pe toţi am să vă spânzur… Pe toooţi…!</p>
               <p rend="justify">—  Nu ameninţa, jupâne! Deşi eşti gol până la brâu, tot spun că, în ce cămaşă te-ai mâniat, în aceea te-i desmânia.</p>
               <p rend="justify">—  Sunt batjocorit!…  Vai şi-a…  Schingiuit! Ocărit!</p>
               <p rend="justify">Ca să curme sfada, s-au depărtat şi s-au aşezat pe treptele conacului; dar jupân Neagu a continuat văicăreala, suduind cumplit slugile şi robii că nu veneau să-l scape. Îl zări pe Măndilă, unul din ţiganii robi. Îi făcu semn să se apropie încet, să nu-l simtă „ticăloşii care cântă din fluier”. Ii porunci să-l dezlege. Dar ţiganul se sperie:</p>
               <p rend="justify">—  Nu pot, boierule!…  Mă omoară satul.</p>
               <p rend="justify">—  Ce? Mişelule! Se mânie Neagu.</p>
               <p rend="justify">—  Vezi că, dacă mă ucid, se cheamă că mort rămân pe toată viaţa.</p>
               <p rend="justify">—  Ţii mai mult la pielea ta de rob, decât la a stăpânului tău?</p>
               <p rend="justify">—  Dă, stăpâne, fiecare se-nveleşte cu pielea lui.</p>
               <p rend="justify">—  Ah! Şi robii îşi bat joc de mine! Se văicări şi-i şopti lui Măndilă, să vină mai aproape.</p>
               <p rend="justify">Moţoc Dorondoc îl zări şi-l întrebă ce caută.</p>
               <p rend="justify">—  Nimic, păcatele mele!…  Mă uitam să văd cum arată un stăpân legat şi uns cu miere. Sunt şi eu om…  Curios.</p>
               <p rend="justify">—  Depărtează-te, că acuş te legăm şi pe tine!</p>
               <p rend="justify">—  Măi, oamenii mei, dacă mă dezlegaţi vă dezrobesc şi vă dau şi-o pungă de galbeni! Făgădui Toma Neagu.</p>
               <p rend="justify">—  Ce să facem cu galbenii, dacă ne căsăpeşti tot satul?</p>
               <p rend="justify">Soarele se ridica pe cer şi tot mai multe muşte se adunau la mierea de pe trupul jupânului Neagu, care se sclncea tot mai jalnic: „Vrăjmaş raă-n-ţeapă!…  Parcă au mii de ace…  Îmi găuresc pielea…  Mă seacă la inimă…!”. Măndilă cercă să mai alunge cele muşte, dar ele, bâzâitoarele şi mai avan îl pişcau.</p>
               <p rend="justify">—  Măndilă, îl întrebă Calapăr, tu n-ai aflat că mila de la stăpân e ca umbra de mărăcin?</p>
               <p rend="justify">—  Curat mărăcine!…  Încuviinţă robul, iar către boier şopti: Să te scap, dar cum?…  Învaţă-mă…!</p>
               <p rend="justify">—  Du-te, în goană la tabăra lui Gâzi Ghirai, căpetenia tătarilor şi roagă-l să trimită un pâlc de-al lui, să mă scoată de-aici, din năpastă.</p>
               <p rend="justify">—  Tătarii te robesc şi mai rău, boierule, dacă…</p>
               <p rend="justify">—  Mă răscumpăr, n-avea grijă! Spune-i că am bani: plătesc! Iar pe tine te-oi răsplăti boiereşte.</p>
               <p rend="justify">—  Cu vreo două pungi de galbeni?</p>
               <p rend="justify">—  Haide, nu mai sta pe gânduri! Te fac bogat, jur!</p>
               <p rend="justify">Măndilă dădu din cap, semn că se duce. BoieruJ îl povăţui să fie îndrăzneţ şi să alerge, în galop, până la tabăra tătară. Cu şiretenie, robul se milogi şi trecu pe lângă cei doi paznici, urându-le „slujbă uşoară”. Tocmai atunci sosiră la conac două fete, Măria şi Leana, cu de-ale mâncării, aşa că prietenii lui Grue nu se gândiră la şiretlicuri, ci adulmecau bucatele din paneraşele fetelor.</p>
               <p rend="justify">—  Noi credeam că vi-i foame şi, când colo, voi cântaţi ca la horă.</p>
               <p rend="justify">—  Păi, chiar că de foame ţârlâiam, Măria, surâse Dorondoc. Ce ne-aţi adus?</p>
               <p rend="justify">—  Tot bucate răsturnate, încropite de mine şi de alte gospodine…</p>
               <p rend="justify">—  Pentru un voinic ca mine! Râse Calapăr, în timp ce fetele aşezau panerele pe treptele scării conacului şi rânduiau pe-un şervet pâine, brânză şi ceapă, lângă un ulcior cu apă. Dar, iaca, mi-i aşa de foame, că nu mai găsesc o zicală potrivită. Ba da: când n-am, înghit în sec; când am, în-fulecând mă-nec.</p>
               <p rend="justify">—  Foamea roade mai adine, râse Măria, când stai degeaba.</p>
               <p rend="justify">—  Na! Credeai că numai tu, Calapărule, ticluieşti zicale?</p>
               <p rend="justify">Cât au îmbucat cei doi, fetele au privit la Toma Neagu şi la roiul de muşte din jur. Da din cap, bodogănea şi gemea tot mai stins.</p>
               <p rend="justify">—  Săracul boierul nostru! L-a căinat, cu milă, Măria, cătând rugător spre cei doi flăcăi paznici, iar Calapăr, înţelegând tâlcul privirii, ticlui o strigătură şuguitoare, ca să le tămăduiască mila:</p>
               <p rend="justify">—  Dorondoace, Dorondoace, du-te-ncolo, vino-ncoace, lasă-mă şi nu-mi da pace…  Că dacă vara n-ai minte, iarna nu mânci plăcinte.</p>
               <p rend="justify">Dar nu sfârşiseră bine de mâncat şi şuguit, că s-auziră paşi greoi şi-un mormăit, pe-aproape şi tot mai aproape, în lăstărişul din mijlocul curţii buiereşti. Trăgând un gât de apă din ulcior, Calapăr strigă, aşa în şagă:</p>
               <p rend="justify">—  Măi, tu ăla din tufiş, nu veni furiş, ci poftim la masă, dacă ţi-ai adus de-acasă!</p>
               <p rend="justify">—  Vai! Strigă Leana, ce dihanie!…  Ce matahală de urs…!</p>
               <p rend="justify">Şi toţi patru săriră în picioare, întrebându-se cum s-o fi rătăcit pe-a-colo. Fetele voiau să fugă şi să ţipe, dar Calapăr le linişti, mai ales că, atras de mirozna mierii, dihania se îndrepta spre Toma Neagu, a cărui spaimă nu era mică, ci se ruga, îngrozit:</p>
               <p rend="justify">—  Oameni buni, nu vedeţi!…  Mă sfâşie ursul!…  Dezlegaţi-mă! Vai şi-amar…  Se-apropie!…  Dezlegaţi-mă!…  Dezle…</p>
               <p rend="justify">—  N-avem-voie, jupân Neagu. Numai satul…</p>
               <p rend="justify">—  Mă omoară!…  Vai şi-a…  Leşin!</p>
               <p rend="justify">—  Ce ţi-i scris, vorbi Calapăr batjocoritor, în frunte ţi-i pus, degeaba a venit ursul să lingă…  Scrisul.</p>
               <p rend="justify">—  O fi având vreo răfuială cu domnia ta, chibzui Moţoc. Iar dacă satul te-a osândit la…  Poate ai noroc ca moş Martin să te scape mai repede de chinuri. Din trei hăpăituri, te dă gata! *</p>
               <p rend="justify">—  Fie-vă milă!…  Îi simt suflarea fierbinte…  Mă. Amiroase.</p>
               <p rend="justify">—  Fereşte-mă, doamne, de dragoste ursească! Glumi Calapăr, în vreme ce jupân Neagu striga tot mai sufocat: „Mă mănâncă… Vai şi-amar! Mor…  Mor!…  «</p>
               <p rend="justify">—  Dacă-i aşa, adăugă Dorondoc, să ne scoatem cuşmele şi să-ţi urăm să-ţi fie ţăr'na uşoară şi…  Amin.</p>
               <p rend="justify">Măria şi Leana se întoarseră cu spatele, să nu vadă cum îl va sfâşia dihania pe bietul boier, mai ales că glasul lui se auzea tot mai stins, mai dârdâit de groază. Dar ursul, ridicat în două labe, îl…  Săruta pe boier pe-a-măndoi obrajii, Calapăr râdea, zicând că-i şopteşte o taină înfricoşătoare la ureche. Cea dinţii, Măria se linişti:</p>
               <p rend="justify">—  Nu!…  Il Unge…  Îl spală cu limba, ca vaca pe viţel.</p>
               <p rend="justify">—  Aha, chihăi Calapăr; a nimerit ursul la miere. De-acu chiar de i-am rupe şi ciotul de coadă pe care-l mai are, tot nu se lasă…  Bată-te să te bată de jivină, ai aflat ce boier…  Dulce avem?</p>
               <p rend="justify">—  Stai! Îl opri Moţoc; nu te pripi cu bucuria. Cumpăna tot n-a trecut. După ce termină mierea, o să vrea şi carne.</p>
               <p rend="justify">—  Vai, săracul! Îl căina Măria; nu mai şuguiţi că, iote, boierul dă ochii peste cap şi râde chicotit…  A înnebunit de spaimă ori de durere?!</p>
               <p rend="justify">—  Ba îl gâdilă limba ursului şi leşină de…  Plăcere.</p>
               <p rend="justify">—  Iote, dandana! Sări şi Calapăr. Bine zice moş Arvinte: vai de cap unde nu-i minte…</p>
               <p rend="justify">Ci, pe când oamenii sporovăiau vrute şi nevrute, ursul îl lingea, îl spăla cu limba pe boier, pe toate părţile, făcându-l curat ca pruncul abia născut. Când s-a întors Român Grue, în galopul calului, fiindcă auzise, din oameni, că pe jupân Neagu îl sfâşia ursul, încremeni de mirare. Il stupi: „Ptiu!…  Trăsni-o-ar Dumnezeu de namilă, de unde a venit?” Moţoc îl lămuri că-i „volintir”, înnădit la miere; dar lui Grue nu-i ardea de glume: se întreba cum poate fi îndepărtată fiara, fără a căşuna pieirea osânditului.</p>
               <p rend="justify">—  Cu puterea şi cu armele! Rosti Calapăr, dar îndată îşi dădu seama că dacă-i izbit din spate, ursul cuprinde boierul în braţe şi-l strânge până-i ies ochii din cap şi-şi dă duhul. Român Grue descăleca în grabă şi sări în spinarea ursului, îl înşfacă zdravăn de urechi. Jivina era foarte puternică, dar şi flăcăul îndrăzneţ şi mlădios.</p>
               <p rend="justify">—  Ce faci, Grue? S-aţinu Calapăr cu sabia. Nu merită jupân Neagu să-ţi primejduieşti viaţa.</p>
               <p rend="justify">Cu voinţă şi vânjoşie de oţel, Grue izbuti să tragă ursul departe de cel legat de stâlp. Moţoc zise că, dacă n-ar fi leşinat, boierul i-ar fi mulţumit, văzând ce-a făcut pentru el:</p>
               <p rend="justify">—  Iar jupâniţă Voichiţa te-ar fi sărutat.</p>
               <p rend="justify">Răsucindu-se ca o zvhiugă, Grue prinse ursul de labele de dinainte şi-i vorbi, cu blândeţe;</p>
               <p rend="justify">—  Fii cuminte, moş Marţine! Nu-ţi fac nimic dacă eşti cuminte…  Toţi cei din jur îl admirau. Măria izbucni:</p>
               <p rend="justify">—  Pentru un flăcău ca Grue, mi-aş da viaţa! Puternic, bun, frumos, săritor la nevoie, omenos.</p>
               <p rend="justify">—  Are totuşi un mare cusur: crede că o căutătură dulce, dragoste aduce, o domoli Calapăr. Nu pricepe că dragostea de jupâniţă, ca zeama de chiseliţă: cine-nghite tot sughiţe.</p>
               <p rend="justify">Lingând mierea de pe trupul boierului, ursul a alungat muştele şi l-a scăpat de chinuri. Paznicii l-au udat cu apă şi l-au trezit din leşin.</p>
               <p rend="justify">Aşa cum ţinea Grue ursul de labele din faţă, lui Calapăr i se păru că se joacă ursăreşte şi, mai în glumă, mai în serios, începu să cânte ca ursarii:</p>
               <p rend="justify">—  Joacă bine, moş Marţine, că-ţi dau pâine cu măsline şi miere dulce de albine, iar lui Neagu nu i-i bine…  Hopa-hopa, moş Marţine, haide joacă după mine!</p>
               <p rend="justify">Cântarea asta schimbă spaima în veselie. Măria căută repede o tingire şi începu să bată în ea cu un băţ, iar Dorondoc o însoţi cu cântare din fluier. Şi veselia se înteţi cu râsete şi strigăte, când dihania încetă harţagul cu Grue şi, cum era în două picioare, porni să ţopăie, tupa-tupa! Să clatine din cap, să boldească ochii şi să-şi lingă botul cu limba-i subţire, roşie ca floarea macului. Toţi băteau din palme şi-l îndemnau, stăruitor, iar Calapăr, încălzit de veselia obştească, îi aduse un ciomag şi i-l puse în labe.</p>
               <p rend="justify">—  Măi oameni buni, gata! Îi întrerupse Grue; nu vă zbânţuiţi ca nişte daţi în mintea copiilor.</p>
               <p rend="justify">—  Păi…  Altminteri nu scăpăm de fiara asta! Se împotrivi Moţoc. C-am păţit ca acela care, fugind de ploaie, dă-n noroaie.</p>
               <p rend="justify">Român Grue râse şi sfătui să cânte şi s-o ia spre poartă.</p>
               <p rend="justify">—  Crezi că am altoi de vino-ncoa, întrebă Calapăr, s-atrag dihania după mine? N-ar fi rău, ci ar fi bine: Dar dacă…  Vine, îmi convine?</p>
               <p rend="justify">—  Poate, dacă-i spui o snoavă bună, o vorbă de duh, vine după tine, să râdă… Il atragi în conac, închizi uşa şi… Gata: scăpăm de eL</p>
               <p rend="justify">—  Bravo! Să rămân cu sălbătăciunea închis în conac: el stăpân şi eu argat, el în jilţ şi eu sub pat? Halal de dovleacul meu!</p>
               <p rend="justify">—  Ei, ieşi pe uşa din spate; ori sari pe fereastră, zise Moţoc.</p>
               <p rend="justify">—  Ia-n te uită! Ursul farmă orice uşă. Tu, Grue, i-ai probat puterea. Şi vorba ceea: numai cine a mâncat papară ştie dulce-i ori amară, de-i vine la socoteală.</p>
               <p rend="justify">—  Trebuie să-l salvăm pe jupân Toma Neagu! Altminteri…</p>
               <p rend="justify">—  Bine, Grue, dacă te topeşti de dragul boierului, încerc. Şi începu să-i cânte ursului, născocind stihuri anapoda: „Joacă bine, moş Marţine, că-ţi dau trei cofiţe pline cu frăguţe şi afine, să mănânci cât se cuvine! Moş Marţine, moş Marţine, joacă bine, joacă bine!”</p>
               <p rend="justify">Şi, iarăşi, spre uimirea celor de faţă, ursul sări de câteva ori, zburdând, apoi se luă după Calapăr şi urcă în conac, ca-n vizuina lui, ceea ce-l îndemnă pe Dorondoc a zice cu glas tare:</p>
               <p rend="justify">—  Să stea-n conace şi urşilor le place! Lumea s-a adunat, vorba ceea, „ca la urs”.</p>
               <p rend="justify">Român Grue hotărî să coboare în sat, să ţină sfat cu oamenii, privind soarta lui Toma Neagu.</p>
               <p rend="justify">—  Aveţi grijă de el, ceru lui Dorondoc şi celor două fete.</p>
               <p rend="justify">—  Nu cumva ne pui, acu, să-l păzim şi de muşte? Întrebă Leana.</p>
               <p rend="justify">—  Dacă va trebui, îl vom păzi, că oameni suntem. Vreau să ies şi înaintea Voichiţei, să nu se sperie prea tare, văzându-şi părintele batjocorit</p>
               <p rend="justify">—  Mda…  Mormăi Moţoc, cum umblă prin preajmă cete de tătari prădalnici şi cum dumneaei e ruptă din soare de frumoasă…</p>
               <p rend="justify">Văzându-l cum îl sărută pe Lăstun pe ochi, cum saltă-n şa şi pune pinteni, grăbit şi îngrijorat, Dorondoc il boscorodi în şagă şi-ntru şfichiuire:</p>
               <p rend="justify">—  Român Grue, umblă câmpurile, gonind vânturile, sărind văile că-ţi ard călcăile, că dorul te frânge şi nu-l poţi stinge, nici cu apă, nici cu-o-măt, că te-ai cam…  Prostit di tat…</p>
               <p rend="justify">Deci Calapăr şi Măria au păcălit ursul şi l-au vârât în conac, iar Moţoc Dorondoc a rămas să-l păzească pe jupân Neagu, până s-o trezi din leşin. Că nu-i tocmai plăcut să te lingă pe obraz o matahală de urs. Oleacă mai târziu, Ion Calapăr a ieşit din conac povestind, în felul lui hâtru, cum a îndemnat jivina să se culce în patul boierului. Dar n-a isprăvit vorba, că, în poarta conacului, s-a ivit Voichiţa, neliniştită, mânioasă şi speriată., Când l-o vedea pe taică-su, îşi zise Dorondoc, sare cu calul peste conac de furie, iar pe noi ne calcă-n copite…”</p>
               <p rend="justify">—  Ce-aţi făcut tatei, nelegiuiţilor! L-aţi omorât?!…  Mă plâng lui vodă, hainilor! Ucigaşilor!…  Măria să-i rudă cu noi!</p>
               <p rend="justify">—  Ei, ce mai neamuri! Se grozăvi Calapăr; şapte ape-n chisăliţă, eu sunt neam cu Comoniţă, botezat în doniţă, plină cu jintiţă.</p>
               <p rend="justify">—  O să vă puie-n furci! Pe toţi!</p>
               <p rend="justify">—  Păi de ce? Nu se lăsă Dorondoc. Că doar nu l-nm ucis noi: a murit singur…  de la sine. Noi atât i-am făcut: l-am uns cu miere, cum a uns şi dumnealui pe cei din Obidiţi, dându-i la muşte.</p>
               <p rend="justify">—  L-aţi schingiuit, nemernicilor! Aah!</p>
               <p rend="justify">—  Întâi şi-ntâi, linişteşte-te; apoi binevoieşte, jupâniţă, să afli că Român Grue, filotim cum e, a plecat să-ţi iasă înainte, să te scape de primejdii, să-ţi domolească mânia…</p>
               <p rend="justify">—  Aha! El e capul relelor? Îşi bate joc de tata, pentru că eu…  E un mişel!</p>
               <p rend="justify">—  Te iubeşte, jupâniţă, îl apără Dorondoc. Priveşte! Jupân Neagu se trezeşte din leşin, semn că-i place numele Român Grue.</p>
               <p rend="justify">—  Tată! Tată!…  Ce-ai păţit?</p>
               <p rend="justify">—  A, vai şi-amar!…  Suspină buimac. Tu eşti, fata mea?</p>
               <p rend="justify">—  Eu, tată, eu! Se bucură şi îndată se răsti furioasă către paznici: Dezlegaţi-l! Acum, repede!</p>
               <p rend="justify">—  Asta nu se poate! Se împotrivi Calapăr. Nici repede, nici încet!</p>
               <p rend="justify">—  Atunci îl dezleg eu! Cine-o să cuteze a mă opri?…  Port junghier la brâu şi…</p>
               <p rend="justify">—  Noi nu ne fălim cu armele, în faţa unei femei, se arătă Calapăr om cumsecade. Cel mult o să te legăm, ca să stai cuminte.</p>
               <p rend="justify">—  S-o vedem şi pe-asta!</p>
               <p rend="justify">—  Păi, surise Dorondoc, dacă-l vezi pe jupân Neagu legat, de ce n-ai vedea-o şi pe…  Asta? Deşi domnia ta eşti altă fire decât… Pune junghie-rul la loc în cingătoare şi nu te-apropia de osândit. Noi suntem strajă şi-avem poruncă să nu se apropie nimeni de…</p>
               <p rend="justify">—  Poruncă? De la cine?…  De la vodă?</p>
               <p rend="justify">—  Nu, de la Român Grue! Simţi Calapăr nevoia s-o umilească.</p>
               <p rend="justify">—  Ce? Grue-i mai mare-n ţara asta? Il ştiam un biet pribeag pripăşit pe-aici. Un venetic fără căpătâi.</p>
               <p rend="justify">—  Grue-i om cuminte, jupâniţă, îl apără Moţoc. Are-un singur cusur: se uită la domnia ta ca la luceafărul de pe cer.</p>
               <p rend="justify">—  Nu îngădui! Mă duc la Bucureşti să mă plâng lui vodă, că nişte neisprăviţi, în cap cu unul Român Grue, s-au răzvrătit şi…</p>
               <p rend="justify">—  Până vine poruncă de la vodă, noi ascultăm de ce a hotărât Grue şi sfatul satului Novăceşti.</p>
               <p rend="justify">În momentul acela se auzi scâncetul lui Toma Neagu:</p>
               <p rend="justify">—  Daţi-mi un pic de apă…</p>
               <p rend="justify">—  Tată! Strigă Voichiţa, cu durere, sărindu-i în ajutor. Tătuţă!</p>
               <p rend="justify">—  Lasă, că are cine-l sluji, o opri Dorondoc. Măria, dă-i tu o ulcică cu apă. Aşa a zis şi Grue: să-l păzim să nu piară.</p>
               <p rend="justify">—  Tot Grue? I-oi arăta eu lui, nemernicul!</p>
               <p rend="justify">Jupân Toma Neagu bău câteva înghiţituri şi sfătui cu glas slab:</p>
               <p rend="justify">—  Fii cuminte, fata mea…  Ce poţi tu, vai şi-amar?…  Ai răbdare…</p>
               <p rend="justify">—  Să stau cu mâinile-n sân? Ce să rabd? Ce s-aştept?</p>
               <p rend="justify">—  Aşteaptă să vină tătarii…  Îngăimă jupân Neagu. &gt; Voichiţa, Calapăr, Dorondoc şi toţi câţi auziră se mirară:</p>
               <p rend="justify">—  Tătarii?…  Cum tătarii?…  Ce-ţi veni, tată?! Nu cumva, din cauza batjocoririi şi a schingiuirii, mintea ţi s-a rătăcit?</p>
               <p rend="justify">—  S-a scrântit boierul, râse Dorondoc. Aiurează! Vorbeşte de tătari…</p>
               <p rend="justify">—  Ba nu m-am scrântit defel…  O să vedeţi voi! Îi ameninţă Neagu.</p>
               <p rend="justify">—  Ce vrei să spui, cu tătarii, tată? Stărui Voichiţa, încă mai speriată.</p>
               <p rend="justify">—  Fugi, Voichiţo, fugi! Vin tătarii şi…</p>
               <p rend="justify">—  Asta ar mai lipsi acum: jaf tătărăsc!</p>
               <p rend="justify">—  Vin să mă dezlege!</p>
               <p rend="justify">—  Ai visat urât, tată…  Chem argaţii, robii, cu ciomege, cu topoare, cu furci şi te scot eu din ăst necaz.</p>
               <p rend="justify">—  Ei, jupâniţă, că nici noi n-om fi nişte nevolnici! Se-mpotrivi Calapăr.</p>
               <p rend="justify">—  Am să-l leg pe Grue în locul tău, se grozăvi fata. Dar n-am să-l ung cu miere, ci cu smoală fierbinte…  Gavrilă, Adame, Ţeposule, înar-maţi-vă! Să le-arătăm noi că…</p>
               <p rend="justify">—  Ehei! O admiră Dorondoc, îmi place că eşti bărbătoasă; dar dacă nu te potoleşti, te-om fereca în lanţuri, cum am zis.</p>
               <p rend="justify">Fata îl înfruntă cu dispreţ şi indignare:</p>
               <p rend="justify">—  Încă nu s-a născut omul care să mă pună pe mine în lanţuri! Jupân Toma Neagu o rugă, scâncit şi temător:</p>
               <p rend="justify">—  Voichiţa, ascultă-mă: ia-ţi calul şi fugi! Ascunde-te la Paltin, că vin tătarii şi…  Dacă slujitorii domneşti m-au lăsat şi-au fugit…</p>
               <p rend="justify">—  Dar nu pot să te las aşa, ocărit şi…</p>
               <p rend="justify">—  Fă cum îţi spun! N-ai cum să-mi fii de folos aici. Şi tătarii…</p>
               <p rend="justify">—  Il aştept pe Român Grue şi-l pun pe el să te dezlege, hotărî jupâniţă.</p>
               <p rend="justify">—  Grue-i cel care a poruncit să mă lege şi să mă ungă cu miere?!</p>
               <p rend="justify">—  Nelegiuitul! Am să-i scot ochii! Am să…  O să-i arăt eu lui!</p>
               <p rend="justify">—  Nu te pripi, că tot el l-a scăpat de urs, râse Dorondoc. Semn că… Văzându-i furia, dezlănţuită, jupân Neagu o rugă încă mai stăruitor:</p>
               <p rend="justify">—  Voichiţa, nu-ţi primejdui viaţa. Încalecă şi fugi!</p>
               <p rend="justify">—  Tată, eşti bolnav…  Nu te las aşa, pe mâna unor…</p>
               <p rend="justify">—  Mult ai să pătimeşti în viaţă cu încăpăţânările tale!</p>
               <p rend="justify">Tot ciorovăindu-se, nu văzură că se apropie un bătrân, cu căciula plesnită într-o parte, căutând ceva:</p>
               <p rend="justify">—  Oameni buni, n-aţi văzut cumva un urs?</p>
               <p rend="justify">Dorondoc îi răspunse că a văzut, dar acum, dumnealui, moş Martin, doarme, la umbră, în pat boieresc.</p>
               <p rend="justify">—  Oameni buni, nu mă luaţi în râs! E-un urs dresat, cuminte.</p>
               <p rend="justify">—  Şi deştept! Îi sări în ajutor un băieţaş ca de opt-nouă ani, cu ochi mari, negri, vioi, îndrăzneţi. El e toată averea lui moş Dănilă, cu el îşi câştigă pâinea. Şi mă-nzilesc şi eu pe lângă el.</p>
               <p rend="justify">—  Da? Şugui Calapăr. Atunci află, măi prichindelule, că moş Martin al vostru a mâncat o oală de miere şi-acu hodineşte, în iatac, drept ca un boier. Uite-aşa, tablibaşa…</p>
               <p rend="justify">—  Nu vă bateţi joc de noi! Se rugă bătrânul. Spuneţi drept: aţi văzut un urs ori…</p>
               <p rend="justify">—  Cum mă vezi şi cum te văd!</p>
               <p rend="justify">—  Ori l-aţi ucis, pentru blană…?! Se temu băieţaşul.</p>
               <p rend="justify">—  Calapăr, du-l să-şi vadă ursul şi să-l ia, ceru Moţoc. Nici un ursar nu poate crede că ursul lui doarme-n conac boieresc.</p>
               <p rend="justify">—  Ba eu cred! Sări băieţaşul; că-i urs de neam mare, ales.</p>
               <p rend="justify">—  Dac-o fi dat de ceva băuturi, s-o fi îmbătat colo, ursăreşte.</p>
               <p rend="justify">—  Nu!…  Că nu-i beţiv! Îl apără, cu îndrăzneală, băiatul. E cuminte! Şi, intrând în conac, scoase ursul şi-l predă stăpânului. Moş Dănilă să nu-şi creadă ochilor, de bucurie. Măria lui Pătraşcu îl întrebă unde stă, iar ursarul povesti că umblă prin iarmaroace; băieţaşul şi ursul joacă, iar oamenii îi răsplătesc cu câte un gologan.</p>
               <p rend="justify">—  Eu abia mai pot duce bâta şi abia mai pot sufla în fluier, ca să joace Martin. Noroc că băieţaşul ista, Iliuţă, iubeşte ursul şi nu mă părăseşte. Hai, Iliuţă tată, în târg la Piteşti.</p>
               <p rend="justify">Şi pe când ursarul prindea ursul în lanţ, îşi lua rămas-bun şi pornea la drum, Voichiţa se uita zăpăcită la această nouă batjocură a conacului, în care stăpânul sta legat de-un stâlp, iar din iatac ieşea un urs somnoros. Tropotul unui cal o trezi parcă dintr-un vis urât</p>
               <p rend="justify">—  Vine Român Grue! Vesti Tudor Moţoc zis Dorondoc.</p>
               <p rend="justify">—  Aha! Se oţărî Voichiţa. Cu calul în spume, parcă ştia ce-l aşteaptă.</p>
               <p rend="justify">—  Păi, că după domnia ta a zdrobit calul şi domnia ta, lemn! Îi vorbi Măria, cu mânie. Nici că-ţi pasă de inima luL.</p>
               <p rend="justify">Grue se bucură văzând-o pe Voichiţa; o întrebă pe unde-a venit</p>
               <p rend="justify">—  Pe drum! Răspunse cu ifos şi furie. De azi, să nu-mi mai aţii calea!</p>
               <p rend="justify">—  Nici ca să te apăr? Că umblă o ceată de tătari ca-n ţara lui Lobodă.</p>
               <p rend="justify">—  N-am nevoie de apărarea ta! Cum ai îndrăznit să-mi batjocoreşti părintele? Veneticule!…  Nelegiuitule…!</p>
               <p rend="justify">—  Mai domol, jupâniţă, cu ocara! Se încruntă Grue.</p>
               <p rend="justify">—  Cum ţi-ai îngăduit să te-atingi de un boier? Şi încă de tatăl meu?</p>
               <p rend="justify">—  Pentru că se lăcomeşte la pământul moşnenilor. Nu vrea să ţină seamă nici de dreptate, nici de omenie. Îşi însuşeşte, cu de-a sila şi avuţia şi slobozenia noastră.</p>
               <p rend="justify">—  Asta o s-o lămurim noi, altă dată. Deocamdată, dezleagă-l pe tata, fără zăbavă! Îţi poruncesc!</p>
               <p rend="justify">Grue îi răspunse cu mâhnire că nu poate călca voinţa satului. Jupân Neagu îl învinui însă, din nou, ca pe un aţâţător al ţăranilor împotriva lui; şi tot el este cel care a dat ideea să-l ungă cu miere.</p>
               <p rend="justify">—  Ba să fim drepţi, boierule, ideea ungerii este a mea, se rosti Calapăr; dar pilda, cum am mai spus, am luat-o de la domnia ta: aşa l-ai chinuit pe Pârvu din Obidiţi, ca un tiran fără inimă.</p>
               <p rend="justify">—  Român Grue, te rog, dă-i drumul!</p>
               <p rend="justify">—  Înţelege-mă, Voichiţa, nici nu bănui cât mă doare că nu-ţi pot împlini ruga: nu pot călca porunca satului.</p>
               <p rend="justify">—  Aşa?! Se înfurie fata. Să piei din faţa mea, în cele patru vânturi! Să nu te mai văd cât oi trăi!…  Să-ţi uit şi numele, nelegiuitule!</p>
               <p rend="justify">Calapăr îi potrivi, la repezeală, două proverbe, de-ale lui:</p>
               <p rend="justify">—  Ieri te uitai la el ca la un cireş copt, azi îl sudui cât opt şi ce mi-i drag fuge de mine, iar urâtul calea-mi ţine.</p>
               <p rend="justify">Mişcând greu capul şi gemând de înţepeneală, Toma Neagu stărui iară ca Voichiţa să nu-şi mai răcească gura degeaba:</p>
               <p rend="justify">—  Pleacă, pleacă odată, dacă vrei să scapi cu viaţă…</p>
               <p rend="justify">—  Te rog şi eu, jupâniţă: adăposteşte-te cât mai repede.</p>
               <p rend="justify">—  Plec numai împreună cu tata! Aş fi o laşă, dacă…</p>
               <p rend="justify">—  Îmi pun obrazul pentru el, în faţa satului, numai dacă jură că nu mai ia pământul cu japca. Juri, jupân Neagu?</p>
               <p rend="justify">Boierul clătină din cap: „Nu!”</p>
               <p rend="justify">Dar deodată din vale s-auziră tropote vijelioase de cai, ca un vânt rău. Pustiitor; apoi, strigăte înspăimântate: „Tătarii!…  Dau tătarii!…  Urcă spre conac…  Fugiţi…!”.</p>
               <p rend="justify">—  Voichiţa, fugi! Gemu deznădăjduit boier Neagu. Pe mine or să mă slobozească, dar pe tine…</p>
               <p rend="justify">—  Te rog şi eu, Voichiţa! O apucă Grue de mână. Repede, pe cal!…  Şi luând-o în braţe, o aruncă în şa, îi puse frâul în mână şi bătu cu palma crupa calului: Galop, Roaiba!</p>
               <p rend="justify">—  Încotro? Întrebă fata, cu spaimă şi zăpăceală.</p>
               <p rend="justify">—  La moară! Porunci Grue. Şi, de-acolo, în pădure.</p>
               <p rend="justify">La câteva minute după plecarea Voichiţei, ceata de tătari se năpusti pe poarta mare şi înconjură conacul.</p>
               <p rend="justify">—  La arme, fraţilor! Porunci Grue. Fetelor şi voi ceilalţi ascundeţi-vă! Ori luptaţi cu ghioage, furci, topoare…</p>
               <p rend="justify">În câteva minute, peste două sute de tătari înconjurară pe Roman Grue şi prietenii lui, ca şi pe cei vreo zece-cincisprezece săteni adunaţi în jurul lor. Înainte de a începe bătălia, conducătorul lor se înălţă în şa şi glăsui:</p>
               <p rend="justify">—  Eu sunt Ischir, căpetenie de stol. Stăpânul meu Gazi-Ghirai m-a trimis să ridic un singur om: pe jupân Toma Neagu. Unde-i?</p>
               <p rend="justify">—  Aici!…  Striga Toma Neagu, cu glas subţiat de frică şi ameţeală.</p>
               <p rend="justify">—  Ce mai boier, gol, legat de stâlp şi batjocorit…</p>
               <p rend="justify">—  El e, adeveri Calapăr, deşi nu prea seamănă; l-au înţepat nişte muşte, l-a lins un urs şi s-a mai luat spoiala de boier.</p>
               <p rend="justify">—  Atunci, dezlegaţi-l de la stâlp şi legaţi-l pe cal.</p>
               <p rend="justify">—  De ce?…  De ce să mă lege? A fost vorba numai să mă scoateţi de aici, din funii…  Vai şi-amar!</p>
               <p rend="justify">Auzind asemenea vorbă, novăceştenii se înfuriară:</p>
               <p rend="justify">—  Nemaipomenit! El i-a chemat…!</p>
               <p rend="justify">—  V-am venit de hac, tâlharilor! Se arăta Toma Neagu răzbunat, pe când doi tătari tăiau funia, cu iataganele.</p>
               <p rend="justify">—  Te-ntreci cu şaga, jupân Neagu! Suspină Român Grue.</p>
               <p rend="justify">Văzând că boierul se împotriveşte a urca pe calul adus în grabă, căpetenia tătară se răsti:</p>
               <p rend="justify">—  N-ai înţeles? Am poruncă să te duc legat în faţa măritului Gâzi Ghirai. Legaţi-l! Mai repede…!</p>
               <p rend="justify">—  Dar nu se poate!…  Se zbătea boierul. Cum? Cu ce drept? Novăceştenii îl blagosloviră cu oarecare părere de rău:</p>
               <p rend="justify">—  Tătari ai vrut, de tătari ai parte…!</p>
               <p rend="justify">Nimeni nu văzuse pe unde şi când Voichiţa s-a întors în curtea conacului; părea foarte stăpână pe sine şi hotărâtă să-şi apere părintele, pe care acum tătarii îl urcau, legat, în şa. Grăi dojenitor:</p>
               <p rend="justify">—  Tată, tată, ce ispravă ai făcut?! În ce nenorocire te-ai vârât? Auzindu-i glasul şi văzând-o călare, între Grue şi prietenii lui, Ischir holbă ochii şi rânji, ca lupul la mieluţă:</p>
               <p rend="justify">—  Frumoasă!…  Da, da, foarte frumoasă. Cum te cheamă ochioaso? Că-mi placi…</p>
               <p rend="justify">Făcând câţiva paşi înainte, Român Grue se îndârji, înfruntându-l:</p>
               <p rend="justify">—  Tătare, lasă fata în pace! Nu te-apropia de ea că…</p>
               <p rend="justify">—  E…  nevasta ta?</p>
               <p rend="justify">—  E fiica mea, Voichiţa, strigă Toma Neagu.</p>
               <p rend="justify">—  Cât se poate de bine!…  La cortul măritului Gâzi Ghirai cu ei!</p>
               <p rend="justify">După o clipă de uimire, Calapăr o compătimi:</p>
               <p rend="justify">—  Ei, jupâniţo, ai dat în laţul întins de tatăl dumitale…</p>
               <p rend="justify">Foarte încântat, nepăsător la strigătele şi protestele lui Toma Neagu, Ischir porunci s-o lege şi pe dânsa, acolo în şa:</p>
               <p rend="justify">—  Nu putem lăsa neocrotită o comoară ca asta! Râse tătarul.</p>
               <p rend="justify">—  Spuneai că măritul Gâzi Ghirai te-a trimis să ridici un singur om…</p>
               <p rend="justify">—  Ei, şi? Nu-mi dai voie să-mi placă o fată frumoasă? Îl zeflemisi Ischir pe Român Grue.</p>
               <p rend="justify">Şi pc când tătarii se grăbeau s-o lege, iar Voichiţa lovea cu cravaşa, punea pinteni, strângea frâul, Grue sări la luptă, doborând cu pumnii un nogai şi. Luându-l de piept pe celălalt, strigă:</p>
               <p rend="justify">—  Lăsaţi fata în pace! De nu, dau cu sabia…!</p>
               <p rend="justify">—  Zău? Se-nchiorcoşi Ischir. Cine eşti, mă, de cutezi să-mi baţi oamenii?</p>
               <p rend="justify">—  Sunt Român Grue Grozovanul! Şi sabia românului se şi încrucişa cu iataganul căpeteniei tătare. Calapăr şi Dorondoc se îngrijorau:</p>
               <p rend="justify">—  Suntem doar câţiva, ei sute!…  Grue, stăpâneşte-te!</p>
               <p rend="justify">—  Nici mort n-o las pe Voichiţa!</p>
               <p rend="justify">Şi luptând cu putere şi iuţeală, aşa cum luptase acolo, în Tătaria, răni trei nogai.</p>
               <p rend="justify">—  Tare valahul! Dar eu n-am venit aici să mă bat…  Îşi răsuci armăsarul şi grăi împăciuitor: Eu mi-am luat prada. Plec!</p>
               <p rend="justify">Dar pe când Dorondoc deschidea gura să-l firitisească pe Grue pentru îndrăzneala lui, Ischir strigă, ascuţit, din gât, semnal:</p>
               <p rend="justify">—  Hu-u! Abu-Becr!…  Şi, dintr-o latură s-auzi un vâjâit, un şuier ca de şarpe şi Român Grue se trezi prins în arcan, ca-ntr-un cerc de foc. Scrâşni:</p>
               <p rend="justify">—  Aaah, tâlharilor!…</p>
               <p rend="justify">Totodată şi mijlocul Voichiţei fu învăluit cu latul, doborând-o de pe cal. Pentru că şi alţi tătari pregăteau laţurile, toţi cei aflaţi în ograda conacului se răspândiră şi se ascunseră, ca potârnichile.</p>
               <p rend="justify">Calapăr îl dojeni pe Român Grue, cu mare durere:</p>
               <p rend="justify">—  Prietene, te-ai dat rob de hatârul dragostei!</p>
               <p rend="justify">—  Şi al omeniei, Ioane!…  Dar am mai fost rob la tătari…  Voichiţa se zbătea cu deznădejde, blestemând:</p>
               <p rend="justify">—  Mai bine sugrumată, cu arcanul, decât roabă!</p>
               <p rend="justify">—  Nu te mai zbate, porumbiţo, că-ţi strici frumuseţea şi preţul, rânji tătarul. Umblaţi cu băgare de seamă, câinilor, că-i fiinţă gingaşă şi nepreţuită! Strigă la ai lui.</p>
               <p rend="justify">Lui Dorondoc i se făcu milă şi, cu durere, observa cât de curajoasă, de dârză şi de frumoasă era Voichiţa. Totodată se gândea la amărăciunea din mima lui Grue: „Pentru lăcomia lui Toma Neagu, iaca, o aşteaptă robia sau moartea şi pe fata asta, nevinovată”…</p>
               <p rend="justify">—  Voichiţa, Voichiţa, vai şi-amar…  se Rigui şi jupân Neagu; că nu m-ai ascultat, să fi fugit…!</p>
               <p rend="justify">—  Nu te mai crămălui, boierule, îl mustră Grue. Dumneata eşti vinovatul cel mare…  Mă strângi, călăule, parc-aş fi de lemn. Dacă mă schilodeşti, nimeni nu mă cumpără! Cui îi trebuie rob olog ori slut? Deşi laţul mă suguşă, tot jur că atât cât voi trăi, voi apăra pe cel slab, pe cel nedreptăţit, pe cel sărac, pe cel rob…  Apoi vorbi cu glas de rugă: Tătarule, lasă-l pe jupân Toma Neagu, să se îmbrace, după rang! L-am batjocorit prea mult…</p>
               <p rend="justify">—  N-am nevoie de ajutorul tău! Ţâfni boierul. Vezi-ţi de-ale tale…</p>
               <p rend="justify">—  Ha! Pufni în râs Ischir. Tu îmi porunceşti mie, tu rob cetluit în funii?</p>
               <p rend="justify">—  Dramul de omenie din tine îţi porunceşte, tătarule.</p>
               <p rend="justify">Ischir mârâi ceva în limba lui, apoi porunci să-l ducă pe boier în conac, spele şi să se îmbrace ca lumea. Voichiţa se întreba cu mirare:</p>
               <p rend="justify">—  Ce fel de om eşti tu, Grue?</p>
               <p rend="justify">—  Ca toţi oamenii de omenie, Voichiţa.</p>
               <p rend="justify">—  Mi se pare c-am greşit-o rău de tot…  Suspină, privindu-şi funia care îi încolăcea trupul.</p>
               <p rend="justify">—  Învaţă, jupâniţă: cine sapă groapa altuia…  O mustră Calapăr. Dacă nu cumva ajungi cadână în cine ştie ce harem, să ştii că ura când se dezleagă, în multe greşeli ne bagă.</p>
               <p rend="justify">Când din conac coborî Toma Neagu, îmbrăcat cum se cuvine, tătarii îl urcară pe cal şi-i legară din nou mâinile, iar Ischir porunci plecarea. Un tătar întrebă:</p>
               <p rend="justify">—  Fără să prădăm conacul?</p>
               <p rend="justify">—  Fără! Strigă Ischir. Am luat tot ce-i mai de preţ: boierul şi mai ales fata. Averile-or să vină după dânşii şi-or să rămână în corturile noastre, dacă măritul Gâzi Ghirai va porunci.</p>
               <p rend="justify">Din ascunzişul lor, fetele începură a-l boci pe Grue, cu glas tot mai tare. Voichiţa se răsuci spre Calapăr şi Dorondoc, care priveau trişti, de lângă cerdacul conacului şi grăi, cu îndârjire:</p>
               <p rend="justify">—  Oameni buni, daţi şfară în ţară că făgăduiesc, cu jurământ, să iau de bărbat pe cel care mă va scăpa din cumpăna şi nenorocirea asta, fie cu bani, fie prin iscusinţă, fie prin luptă.</p>
               <p rend="justify">—  Ehei! Râse Ischir, nimeni nu te mai scoate din mâinile lui Gâzi Ghirai, prea măritul. A lui eşti, frumoaso!…  La drum!</p>
               <p rend="justify">Grue făcu semn de rămas bun, adăugind:</p>
               <p rend="justify">—  Fraţilor, am vrut să v-ajut întru apărarea dreptăţii. Am avut gând bun; dar n-am avut noroc să-l împlinesc cum se cuvine.</p>
               <p rend="justify">—  Gândul tău pe unde-aleargă, Român Grue, nu-i voinic să-l petreacă şi nici pasăre să-l întreacă, îl lăudă Calapăr, în felul lui. Şi nu uita că în asta cu atâţia asupritori, bine-i să ştim: cât suntem nicovală să priv And devenim ciocan să lovim: dacă vrem să biruim. Mim, ia” LU1.</p>
               <p rend="justify">Da Calapărule, dar acum suntem… Nicovala. Şi ca să scap din robie ă trebuie să mai fiu odată Grozovanul, tare ca un leu şi pe Lăstun să-l xa.1*^ am lângă mine.</p>
               <p rend="justify">_Da, prietene, dar dacă pielea de leu se rupe, cârpeşte-o, cu blană de vulpe Altfel, am dârlobârlobrezit-o rău de tot.</p>
               <p rend="justify">Şi Moţoc Dorondoc ar fi vrut să spună ceva prietenesc: „Grue, frate; cât ai vrut tu să fii lângă Voichiţa! Şi iată-vă, alături, pe calea robiei”.</p>
               <p rend="justify">Aşa, căpetenia tătară i-a capturat pe cei trei: Voichiţa, Toma Neagu şi Român Grue: legaţi în funii, urcaţi pe cai şi porniţi spre tabăra lui Gâzi Ghirai. Bărbaţii din Novăceşti au lăsat frunţile în jos, muţi; prea le părea rău după Grue şi chiar după Voichiţa, ca să se poată bucura că boierul şi stăpânul căzuse rob, aşa cum şi-o făcuse singur, cu mâna lui. Femeile plân-geau şi blăstămau; miloase şi filotime, le părea rău chiar şi după jupân Neagu.</p>
               <p rend="justify">Apunea soarele, vestind o seară de primăvară încântătoare şi o noapte încă mai vrăjită. Numai că Voichiţa, Toma Neagu şi Român Grue nu se puteau bucura de darurile şi frumuseţea firii. Din puzderia de stele, ei nu, vedeau decât brâul lat şi scânteietor din mijlocul cerului, care se cheamă Calea Robilor. N-aveau cui se plânge: întâi pentru că, în bună parte, răul şi-l făcuseră singuri; al doilea, pentru că vremile erau grele, iar Alexandru vodă cel Rău le făcea şi mai rele, lăsând ţara pe seama turcilor şi a tătarilor prădalnici. Ba, uneori, prada o împărţea cu acei răufăcători. De aceea toţi locuitorii aşteptau schimbarea domniei; aşteptau un bărbat care să-i ajute a se mântui din noianul de necazuri şi dureri, năpustite peste capul lor şi peste ţară.</p>
            </div>
            <div type="div2">
               <head>Trânta cu tătarul.</head>
               <p rend="justify">Tupilaţi în dosul unui mărăcine stufos din vârful dealului, Calapăr şi Dorondoc cercetau cu privirea tabăra tătară. Căutau să vadă cum se poate pătrunde în ea. Dacă Moţoc Dorondoc era îmbrăcat, ca de obicei, în strai romanesc, Calapăr pusese pe el veşminte ciudate: pelerină largă, neagră, cu şapte petece, încinsă cu frânghioară de matasă, pălărie cu boruri late, egi, ciubote italieneşti, vechi şi scâlciate, iar faţa mâzgălită cu boia roşcată; musteaţă zbârlită ca la motani, pletele pieptănate lins şi unse cu oloi 1 să cât mai strălucitoare. Zise către prietenul său:</p>
               <p rend="justify">—  Ei, frate Tudor Moţoc, poreclit Dorondoc, întoarce-te acasă şi te-n-chină, cu răbdare sfântului Aşteaptă; du-i şi prinoase şi adastă veşti.</p>
               <p rend="justify">—  Iţi doresc noroc, mare astrolog Răpalac! Şi să te-ntorci sănătos şi cu dobândă! Apoi, ferind o creangă din copăcelul care-l adăpostea, jelui: Mărăcine, mărăcine, am rămas doar eu cu tine…  Dar nu puteam sta liniştiţi, când îl ştim pe Grue rob în mâinile tătarilor. \par        — Aşa-i, dar ar fi o minune să intru în haita lupilor şi să scap teafăr, ncsfâşiat.</p>
               <p rend="justify">—  Planu-i bun, n-am ce spune; dar ca să-l îndeplineşti punct cu punct, ar trebui să fii zmeul din poveste. Oricum, eu Moţoc-Dorondoc cred în noroc. Iar pentru trebuşoara urzită, eşti omul potrivit: ai umblat mult prin lume, îndrugi câteva vorbe tătăreşti, cunoşti crugul stelelor sau zici că le cunoşti, ai o închipuire bogată şi a multe născocitoare. Dar dacă nu-ţi reuşeşte planul, te-am pierdut şi pe tine!</p>
               <p rend="justify">—  Grue merită să ne primejduim viaţa, ca s-o mântuim pe-a lui. Şi-apoi, să fim drepţi: greul cel mare îţi rămâne ţie.</p>
               <p rend="justify">—  Dac-o greşim? Dacă satul nu mă sprijină?</p>
               <p rend="justify">—  Talienii au o vorbă: Chi fa falia e chi non fa sfarfala. Adică pe limba noastră: cine munceşte greşeşte şi cine nu munceşte greşeşte şi mai rău.</p>
               <p rend="justify">Hotărâseră să trimită ştirea la vremea cea mai potrivită: olăcar, Iliuţă. Că un copil se strecoară mai uşor şi nebăgat în seamă printre tătari. Gândea Moţoc: „Un năpârstoc îţi aduce noroc, face tot ce poate şi din ananghie te scoate”. Iar Calapăr:</p>
               <p rend="justify">—  Dacă-ţi spune vorba cheie: „Soarele dârlobârlobreaz intră în zodira leului”, tu aduni, în graba mare, oameni şi, mai departe, ştii ce ai de făcut: bătălie pentru slobozenie.</p>
               <p rend="justify">—  Până la urmă, Calapărule-astrolog, totul depinde de cum vei şti tu să citeşti în stele şi să faci horoscoape.</p>
               <p rend="justify">K</p>
               <p rend="justify">—  În ceea ce-l priveşte pe Iliuţă, ai văzut? Cunoaşte tabăra tătărească; unde-i cortul lui Gâzi Ghirai, cum arată feciorul lui, Ibrahim, multiubitul şi, mai ales, cortul unde-s ţinuţi Grue, Voichiţa şi jupân Neagu. A ursărit de mai multe ori pe-acolo. Deci, ajutaţi de isteţimea, de curajul şi steaua noastră, o să ducem până la capăt şi trebuşoara asta.</p>
               <p rend="justify">Calapăr ştia câte ceva despre stele, despre locul lor pe cer şi despre înrâurirea ce o au asupra oamenilor. Dar se bizuia mai mult pe neştiinţa tătarilor, sporită de teama pe care o au ei faţă de orice citire în stele. Îşi luară rămas-bun, îşi urară încă o dată noroc şi se despărţiră: unul spre tabăra tătară, celălalt spre Novăceşti.</p>
               <p rend="justify">Mai mare şi mai înalt decât oricare altul, cortul lui Gâzi Ghirai sta aşezat măreţ în mijlocul taberei. Cusut din vreo sută de piei de cămilă, era încăpător şi bogat în podoabe: podit cu covoare de persida şi blănuri de tigru şi ghepard; în jur, cinci taburete scunde, acoperite cu mătasă vişi nie, verde şi galbenă. De cei cinci stâlpi ai cortului atârnau, în cârlige, iataganul, arcuL tolba cu săgeţi, scutul rotund din piele de bivol şi tuiul care dovedea rangul de conducător al taberei. Acum, Gâzi Ghirai sta tolănit, ca de obicei, pe sofaua moale, cu trei perne înfăţate în mătase verde; râgâia des şi sughiţa: mâncase mult pilaf de batal gras, greu de mistuit. Moţăia, când eunucul de sjxajă la uşa cortului îl vesti că îl caută un om cam ciudat, care pretinde că-i ghicitor în stele, astrolog. Jumătate adormit, făcu un semn, pe care straja îl tălmăci „să intre”. Întrebă moale, deschizând doar ochiul stâng, care părea mai pieziş decât cel drept, închis:</p>
               <p rend="justify">—  Cine eşti şi ce vrei? De ce-mi tulburi tihna? Hâc!…</p>
               <p rend="justify">—  Sunt mare astrolog, cetitor în stele şi vreau să-ţi ghicesc, răspunse omul cu mantia cârpită şi pălăria-bleagă. Mă cheamă Răpalac. Am învăţat ce. Irea stelelor la astrologii cei mari de la Eghipet şi de la Babilon, adică de la ucenicii lui Netinav împărat, tatăl lui Alexandru Machedon. Am şcolit întru astrologie şi la magii din Persida, unde multe lucruri minunate am deprins.</p>
               <p rend="justify">—  Şi ce ştii să ghiceşti? Se ridică Ghirai într-un cot, să vadă mai bine şi să se încredinţeze de adevăr.</p>
               <p rend="justify">—  Ghicesc şi proorocesc, mărite han, naşterile şi morţile, biruinţele şi îngerile, înălţările şi doborârile din rang. Fac horoscop de bărbat au femeie, de oştean au om de rând, slobod sau rob.</p>
               <p rend="justify">—  Eu ştiu tot! N-am nevoie de proorociri…  Vorbi trufaş şi se răsturnă pe sofa.</p>
               <p rend="justify">—  Cer iertare, mărite Gâzi Ghirai, dar eu ştiu că ai da o pungă de aur c_» lui care te-ar povăţui cum să câştigi bunăvoinţa lui Hantătar cel mare la Crâm. Vorba asta îl făcu pe tătar să clipească des din ochiul stâng şi să se ridice iar într-un cot. Şi-apoi, măria ta, ştii foarte bine că azi nu se află nici împărat, nici căpetenie de oaste, nici boier mai răsărit, care să nu aibă lângă dânsul şi un cetitor în stele, bun pentru sfaturi de taină.</p>
               <p rend="justify">—  Mda…  Mormări căpetenia, dacă eşti ghicitor, spune ce faptă mai de samă se petrece, acum, în tabăra mea?</p>
               <p rend="justify">—  Îngăduie, mărite, să cercetez, o clipă, crugul cerului, ici în faţa cortului…</p>
               <p rend="justify">Ieşi afară, se întoarse, după câteva minute şi vorbi cu ifos:</p>
               <p rend="justify">—  Steaua Berbecului răpune Leul, deci în tabăra domniei tale se află nişte robi ghiauri: unul în zodia Peştelui, altul într-a Săgetătorului şi altul…  Adică alta, că-i femeie, în zodia Fecioarei. Sunt aici de când s-a în'ilnit steaua Ciobanului cu steaua Motanului, adică de trei zile şi aşteaptă îndurarea măriei tale.</p>
               <p rend="justify">—  Mda…  Şi ce fac acum ştii? Deveni Gâzi Ghirai tot mai curios.</p>
               <p rend="justify">—  N-am văzut…  Dar dacă steaua Mâţei a intrat în zodia Cumpenii, msamnă că unul dintre ei gândeşte să rupă lanţurile şi să fugă.</p>
               <p rend="justify">—  Prostr! Nimeni n-a scăpat din cătuşele lui Gâzi Ghirai!</p>
               <p rend="justify">J</p>
               <p rend="justify">—  Aşa-i; dar stelele arată că, de data asta…  Încearcă, deşi sunt ferecaţi în fiare, unul mai îndrăcit…</p>
               <p rend="justify">În momentul acela, se întâmplă ca un slujitor să intre în cort şi, cu sufletul la gură, să grăiască:</p>
               <p rend="justify">—  Mărite, ghiaurul cel tânăr a sărit la bătaie, a doborât doi slujitori, a spart cortul şi-a cercat să fugă!</p>
               <p rend="justify">—  Cum? Sări Gâzi Ghirai în sus, ca din praştie. Şi?</p>
               <p rend="justify">—  L-am prins, mărite!…  Zece străjeri îl ţin acum legat în funii</p>
               <p rend="justify">—  Tăiaţi-l! Răcni ca un turbat.</p>
               <p rend="justify">—  Nu! Se împotrivi astrologul. Iertaţi că mă amestec, dar proorocirea adeverită îmi dă dreptul…</p>
               <p rend="justify">—  Nemaipomenit!…  Ce mă sfătuieşti să fac? Să-i leg o piatră de râş-niţă de picioare ori să-l ucid?</p>
               <p rend="justify">—  Mda…  Horoscopul spune că ţi-i mai de folos pe pământ, decât sub pământ.</p>
               <p rend="justify">—  Bine…  se răsuci către slujitor. Leagă-i o piatră de râşniţă. Cea mai grea!</p>
               <p rend="justify">La vreo cinci, şase sute de paşi de cortul căpeteniei, într-un alt cort, rotund, se aflau, legaţi în funii, Voichiţa şi Toma Neagu, iar mai încolo, celălalt, Român Grue, încătuşat. Au dormit pe paie. Lângă boieri, o măsuţă scundă, de brad, cu un ulcior cu apă şi o ulcică de lut. Jupân Toma îşi ţine tâmplele în palme şi, din când în când suspină cu „vai şi-amar”-ul lui; Voichiţa. Doborâtă de mâhnire, stă turceşte şi tace, amărâtă. În picioare, cu braţele şi gleznele încătuşate, Grue priveşte surâzând, cum doi făurari îi leagă o piatră de râşniţă de picioare, nituindu-i încuietoarea.</p>
               <p rend="justify">—  Trei zile, oftă Toma Neagu şi n-am putut vorbi cu măritul Gâzi Ghirai. A intrat o singură dată, ne-a privit lung, ne-a măsurat şi cântărit din ochi, n-a rostit cuvânt şi a plecat…  Cine ştie ce gândeşte să…  Vai şi-a…</p>
               <p rend="justify">Cum nici Voichiţa, nici Grue nu rosteau nici un cuvânt, îşi urmă jeluirea:</p>
               <p rend="justify">—  Nu-i a bună!…  Cine ştie ce năprasnă mai cloceşte mintea lui Gâzi Ghirai?…  Vai şi-amar! Şi tu, nebunule, ce ţi-a venit să te iei la bătaie, aşa, din senin? Ori poate te crezi în stare a birui o tabără întreagă, nesă-buitule? Cine ştie cât rău ne-ai mai făcut?…  Ne pot omorî!</p>
               <p rend="justify">—  Pentru că nimeni nu-i răspunse, Toma Neagu izbucni: De ce tăceţi? De ce nu spuneţi o vorbă măcar?</p>
               <p rend="justify">—  Ce-ai vrea să spun? Întrebă Voichiţa. Să te laud că ai chemat tătarii?</p>
               <p rend="justify">—  Ce era să fac. Vai şi-amar, dacă satul…</p>
               <p rend="justify">—  Mai bine taci şi nu te mai văicări de pomană! Mi-i ruşine că-mi eşti tată.</p>
               <p rend="justify">—  Nici si'ada între noi nu foloseşte la nimic, căută Grue să facă pace. Toţi trei suntem vinovaţi că ne aflăm aici. Fiecare în felul lui. Vinovatul vinovaţilor, însă, eşti domnia ta, jupân Neagu. Când n-aveam piatra asta la picioare, mai nădăjduiam. Acum…</p>
               <p rend="justify">—  Să n-o mai faci pe viteazul! Îl dojeni Voichiţa cu asprime.</p>
               <p rend="justify">—  Ce să fac? Ce să fac?…  Vai şi-amar de cap sec ce-am…</p>
               <p rend="justify">—  Acu' dai socoteală pentru câte prostii ai făcut în Novăceşti! Îl dojeni fata.</p>
               <p rend="justify">—  Aici bine-ai zis, jupâniţă, încuviinţă Grue, cercând să se aşeze jos.</p>
               <p rend="justify">—  Tu să taci! Îl repezi Voichiţa.</p>
               <p rend="justify">Şi, multă vreme, în cort s-auziră doar suspine şi pufniri de mânie ori zornăitul lanţului de la gleznele lui Grue/VToichiţa bătu din palme şi strigă furioasă:</p>
               <p rend="justify">—  Mi-i sete!…  Îmi ard buzele…  Mă lăsaţi să mor? Clinilor!</p>
               <p rend="justify">—  Nu striga, vai şi…  Să nu-i supărăm mai tare. Cu vorbă bună, să le câştigăm bunăvoinţa, poate se-ndură să…</p>
               <p rend="justify">—  Nu! Nu mă-njosesc!…  Nu cred c-or să fie mai binevoitori, dacă ne târâm la picioarele lor.</p>
               <p rend="justify">—  Te admir, jupâniţă; îmi placi!</p>
               <p rend="justify">—  N-am nevoie să-ţi plac ţie!</p>
               <p rend="justify">—  Cum ţi-i voia, surise Grue, ironic. Dar ce faci dacă…  Placi cuiva de-aici, din tabără; cuiva care face ce vrea cu roabele?</p>
               <p rend="justify">—  Apă! Apă!…  Bătu Voichiţa din palme, iar Grue strigă şi el cât putu de tare, în ciuda văicărelilor lui Toma Neagu:</p>
               <p rend="justify">—  Apă!…  Apă!…  Daţi-ne apă, barbarilor! Ne chinuie setea! Se înfăţişă un eunuc, blajin, cu vorbă domoală:</p>
               <p rend="justify">—  Iusuf spune: aveţi apă în ulcior. Torn în ulcică? %</p>
               <p rend="justify">—  Jupâniţă vrea apă rece, proaspătă! Ceru Grue, răspicat, hotărât. Voichiţa îl fulgeră c-o privire de ură şi arătă furioasă spre ulcior:</p>
               <p rend="justify">—  Dă-mi din ăsta! Mai repede, tăntălăule!</p>
               <p rend="justify">—  Iusuf dă-ndat'…  se grăbi eunucul să-i umple ulcica; dar după ce îşi muie buzele, jupâniţă se mânie şi mai tare şi strigă că-i „caldă!”</p>
               <p rend="justify">—  Ţi-a cerut apă rece! Dojeni Grue. Împlineşte-i porunca.</p>
               <p rend="justify">—  Ce face Iusuf? Aduce apă rece ori pleacă… Tăntălău…</p>
               <p rend="justify">—  Din fundul fântânii! Porunceşte fata, iar eunucul se trage spre uşă, de-a-ndăratelea, zâmbind blând, mieros.</p>
               <p rend="justify">—  Multe nacafale şi mofturi, vai şi-a…  S-au adunat în tine. Se poartă prea cumsecade sluga asta, dar şi când s-o mânia, vai de noi…</p>
               <p rend="justify">—  Să poruncească odată şi robii în tabăra asta! Şi încetează cu văicăreala, te rog!</p>
               <p rend="justify">Când Iusuf se înfăţişă cu ulcica plină cu apă, Voichiţa o privi cu scârbă şi-o respinse:</p>
               <p rend="justify">—  E tulbure! Nu beau decât apă limpede, cleştar!</p>
               <p rend="justify">—  Iusuf aduce limpede-cleştar, se temeni eunucul, surâzând.</p>
               <p rend="justify">Toma Neagu mai cercă o dată să-şi îmblânzească fiica şi-i aminti lui Iusuf că l-a trimis c-o vorbă la măritul Gazi-Ghirai.</p>
               <p rend="justify">—  Iusuf nu poate intra în cort la măritul, dar vorbit cu Ibrahim, fiul preafericit…  Şi spus: „Ce te-amesteci, eunuc tâmpit!” Tâmpit, frate cu tăntălău…</p>
               <p rend="justify">—  Vai de mine! L-am supărat oare cu ceva? Întrebă Neagu, foarte speriat.</p>
               <p rend="justify">—  Iusuf nu ştie… Scânci ieşind cu spatele înainte, surâzând nevinovat.</p>
               <p rend="justify">—  Vai şi-amar! Şi fiul ne este împotrivi tor…  Ce ne facem?</p>
               <p rend="justify">—  Vâna-i a domniei tale, vornice Neagu!</p>
               <p rend="justify">—  Ai uitat la ce osândă şi bqgjocoră m-aţi supus? Vai şi-a…</p>
               <p rend="justify">—  Noi ne?</p>
               <p rend="justify">—  Am apărat dreptatea şi libertatea, pedepsind pe călcătorul legii.</p>
               <p rend="justify">—  Să pierd banii împrumutaţi pentru bir? Eşti nebun?</p>
               <p rend="justify">—  Domniile voastre, boierii, ne jefuiţi în tovărăşie cu vodă şi cu sultanul! Află, jupân Neagu şi nu uita, că oamenii din Novăceşti au vrut doar să dea o pildă; să te înveţe minte, să-ţi plătească o f arama din răul cel mult pe care-l căşunezi tuturor. N-am vrut, ferească Dumnezeu, să te ucidem, cum l-ai omorât domnia ta pe Pârvu din Obidiţi. Am căutat doar să te silim a te-ntoarce pe calea omeniei. Să te silim, dacă altminteri n-am izbutit.</p>
               <p rend="justify">Fiindcă i se părea că Voichiţa începea să-l creadă pe Grue, Toma Neagu se răzvrăti şi strigă, întrerupând mustrarea lui Român Grue.</p>
               <p rend="justify">—  Vorbe! Prostii! Când intri pe mâini mojiceşti, duşmănoase…</p>
               <p rend="justify">—  Noi…  Duşmani şi tătarii prieteni! Strâmb mai vezi lumea, boier Neagu…  Sfatul satului hotărâse să te ţină până la prânz, să simţi, pe pielea domniei tale, la ce fel de cazne supui oamenii nevinovaţi. După ce vei fi jurat că nu mai umbli să ne supui iobagi, te dezlegam. Deci scăpai. Pe când acum, ai sărit din lac în puţ: te-ai sortit singur rob.</p>
               <p rend="justify">—  Mă răscumpăr…  Am bani! Nu se lasă Toma Neaguv</p>
               <p rend="justify">—  Numai să nu-ţi ceară mai mulţi decât ai. Şi-apoi, ai nenorocit-o şi pe jupâniţă Voichiţa, care gândeşte altfel decât domnia ta.</p>
               <p rend="justify">—  Vai de mine!…  Doar nu-s nebuni?!</p>
               <p rend="justify">—  Nu; sunt numai lacomi. Iţi iau şi toată averea şi te vând şi rob: două piei de pe un ţap fără minte.</p>
               <p rend="justify">—  Da!…  Gemu boierul; asta chiar s-ar putea. Ce să…  Ce să facem acum?</p>
               <p rend="justify">Sfada asta, cu târzii păreri de rău o întrerupse eunucul Iusuf. Care intră cu un om îmbrăcat cu pelerină largă, petecită şi cu pălărie mare, bleaga. Cu temeneli, vorbi:</p>
               <p rend="justify">—  Poftim! Rog, cu închinăciune, cetitor de stele, aici sunt ghiauri…</p>
               <p rend="justify">—  Vai şi-amar! Şopti Neagu. Ce-o mai fi vrând şi ăsta?</p>
               <p rend="justify">—  Iusuf roagă Alah pentru izbândă întru plinirea poruncii măritului Gâzi Ghirai. Tu, mare şi vestit astrolog, venit de Ia Pcrrirla…</p>
               <p rend="justify">—  Fie precum zici! Surise astrologul. Zodia cea bună te-mbrăţişeze, În veci! Şi către legaţi: Sunt Răpalac iscusit cetitor în stele şi-n zodii, astrolog rătăcitor, venit în tabăra măritului Gâzi Ghirai, să ghicesc viitorul, să fac horoscoape şi să arăt greşalele mai-marilor.</p>
               <p rend="justify">—  Şi vrei să ni-l faci şi pe-al nostru? Râse Grue. Înainte de a ne pune sub satâr? Frumos din partea ta; dar oare mai era nevoie?</p>
               <p rend="justify">—  Altă belea pe cap! Suspină Voichiţa, iar Toma Neagu se vaită tot mai jalnic.</p>
               <p rend="justify">Astrologul făcu semn lui Iusuf că-i slobod, urându-i să-l urmărească steaua norocului până la stingerea tuturor planetelor. Privindu-l, Voichiţa simţi greaţă: slinos şi cârpit, răpănos şi urât mirositor.</p>
               <p rend="justify">—  Salabaerusum, efendi Neagu! Se închină astrologul, iar boierul se sperie cumplit şi suspină:</p>
               <p rend="justify">—  Vai de…  de unde mă cunoşti?</p>
               <p rend="justify">—  Ei, pe cine nu cunoaşte un astrolog rătăcitor, iscusit cetitor în stele? Şi unul care vine…</p>
               <p rend="justify">—  De la Persida! Îl întrerupse Grue. Dar noi nu te…  Cunoaştem.</p>
               <p rend="justify">—  Chiar dacă-ţi spun, efendi, că eşti născut în zodia Săgetătorului, că ai douăzeci şi trei de ani, că inima ţi se-nclină către o fată zămislită în 1 zodia Fecioarei? Adică aşa ţi se arată la horoscop, zâmbi astrologul cu multă bunăvoinţă, înveselindu-se.</p>
               <p rend="justify">—  O fi, dar eu n-am cunoscut vreodată un astrolog…  Iscusit.</p>
               <p rend="justify">—  Ce mai vrea şi palavragiul ăsta? Întrebă Voichiţa, când îl auzi chitind pe nas, popeşte:</p>
               <p rend="justify">—  Binecuvântează, doa-oa-oamne apa şi vinul şi de-ntâi pelinul şi stoa-oa-oarce aghiazma Drăgăşanilor în tot cursul anilooor!…  Revarsă-ţi pronia cerească pe Valea Călugărească, struguri dulci să creaaâcă, vinul în craaamă să ţâşnească, iar noi să-l beeem, pân'nu mai puteeem. Amiiin…!</p>
               <p rend="justify">Grue se lămuri, în sfârşit şi pufni în râs:</p>
               <p rend="justify">—  Măi, tu eşti…  Calapăr, frate! Prubuluiam glasul, dar nu-mi venea a crede. Aşa te-ai măscuit de bine că…  Şi pălăria asta trasă pe ochi…</p>
               <p rend="justify">—  Ssst! Îl opri astrologul. M-ai cunoscut, dar nu mă cunoşti! Sunt astrologul…  Răpalac.</p>
               <p rend="justify">—  Poznaşul Cala…  Suspină Voichiţa, uimită. Dacă mă dibuiesc, îmi pierd capul, oameni buni. Cum ai pătruns aici, măi nebunule?</p>
               <p rend="justify">Ca astrolog iscusit, în treacăt pe-aici, nu puteam să nu-l văd pe măNu mai pot răbda! Se înfurie Grue.</p>
               <p rend="justify">Tocmai pe asta m-am bizuit şi eu. Ştii de la mine: capul plecat pururea nevătămat, iar cel grozăvit, repede doborât; dar şi cine se tot pleacă în robie se îneacă…  Apoi am spus că aş vrea să vă fac horoscopul, ca să afle şi măritul ce să facă, anume, cu voi. Şi mi-a dat voie, ca un ocâr-muitor înţelept ce se află.</p>
               <p rend="justify">În acel moment şi jupân Toma Neagu îl cunoscu pe Calapăr:</p>
               <p rend="justify">—  A, tu eşti cel care ţi-ai bătut joc! Am să-ţi tai capul!</p>
               <p rend="justify">—  Uite, căposul! Abia i se mai ţine bostanul pe umeri şi umblă să le taie pe ale altora! Îl potoli astrologul.</p>
               <p rend="justify">Grue întrebă, cum crede c-ar putea scăpa de-aici.</p>
               <p rend="justify">—  Vreau să vorbesc cu Gâzi Ghirai, să te îngăduie mai slobod. Întâi au vrut să te taie, Grue, pentru că ai schilodit trei tătari. Ci rugându-l eu de iertare, s-a mulţumit să-ţi lege o piatră de picioare. Şi eu i-am spus că dacă te vinde rob, câştigă mai mult decât dacă-ţi taie capul.</p>
               <p rend="justify">—  Ehei, straşnică soartă pentru Român Grue Grozovanul!</p>
               <p rend="justify">—  Dacă izbutesc să-ţi fac un horoscop bun, te vâră chiar în rândul ienicerilor. Le-am şi spus că un braţ şi o minte ca a ta nu-s de lepădat pentru semilună: ajută la supunerea noroadelor.</p>
               <p rend="justify">—  Cinstea asta mă ucide.</p>
               <p rend="justify">—  Dar de noi, de mine, Toma Neagu, boier cu dregătorie, ce-ai aflat?</p>
               <p rend="justify">—  Te lasă slobod dacă plăteşti o sută de pungi cu galbeni.</p>
               <p rend="justify">—  O sută?! Ţipă deznădăjduit. A înnebunit? Vai şi-amar…  N-am!</p>
               <p rend="justify">—  Gâzi Ghirai crede că ai.</p>
               <p rend="justify">—  N-am! N-am!…  Se înfurie şi mai tare. O pungă, două acolo…  Mai mult nici o lescaie!</p>
               <p rend="justify">—  Ca să-ţi scoată banii…  O să te pună la…  Crrrţ! Cazne!</p>
               <p rend="justify">—  Cazne! Se îngrozi Toma Neagu şi începu să tremure. Sunt boier '</p>
               <p rend="justify">—  Pentru Gâzi Ghirai eşti doar un izvor, izvor gras de parale.</p>
               <p rend="justify">—  Vai şi-amar, în ce grozăvie am intrat…</p>
               <p rend="justify">—  Te-ai băgat singur cu capu-n juvăţ şi ne-ai tras şi pe noi! Îl învinui Voichiţa, din nou, cu necruţare.</p>
               <p rend="justify">—  Bine zice moş Arvinte, vai de cap unde nu-i minte…  Îşi aminti astrologul că stăpâneşte un izvor nesecat de zicale.</p>
               <p rend="justify">Grue vru să ştie ce soartă îi pregătesc Voichiţei.</p>
               <p rend="justify">—  Deocamdată, Gâzi Ghirai, după câte am înţeles, gândeşte s-o trimită plocon la Crâm, marelui han, să-i câştige bunăvoinţa.</p>
               <p rend="justify">—  Nu se poate! Se sperie fata. Născoceşti, ca să ne îngrozeşti</p>
               <p rend="justify">—  Nu; după ce a văzut că eşti frumoasă, a zis că-i mai bine să te trimită peşcheş, pentru haremul sultanului.</p>
               <p rend="justify">Fata lăcrăma, tremura şi îşi dojenea părintele, iar părintele o învinuia pe dânsa, că nu l-a ascultat, să se ascundă. Grue vorbi răstit şi supărat de ciorovăiala asta învinuitoare şi fără rost:</p>
               <p rend="justify">—  De cât v-aţi certa şi învinui, acum când suntem în laţ, mai bine ne-am sfătui cum scăpăm de-aici. Cum e paza taberii, Cala… Astrologule… Răpalac.</p>
               <p rend="justify">—  Puternică! Încercarea ta de fugă a dus la întărirea străjii.</p>
               <p rend="justify">—  La uşă erau doar şase suliţaşi. Am socotit că-i doboram, cu cătuşa.</p>
               <p rend="justify">—  Acum sunt doisprezece.</p>
               <p rend="justify">—  Iar noi, acum suntem patru. Dacă ne răzvrătim…</p>
               <p rend="justify">—  Greşim! Sunt mulţi şi tari. Deci, Român Grue, pielea s-a rupt…</p>
               <p rend="justify">—  S-o cârpim cu blană de vulpe.</p>
               <p rend="justify">—  Pentru asta, Grue, ne trebuie chibzuială, dibăcie şi răbdare. Mai ales răbdare.</p>
               <p rend="justify">Opriră sfatul aici, pentru că intră Iusuf, grăbit şi speriat foarte:</p>
               <p rend="justify">—  Ridicaţi!…  Ridicaţi picioare, vine Ibrahim măritul!</p>
               <p rend="justify">—  Nu mă ridic! Se împotrivi Voichiţa, cu înverşunare. Iaca-aşa!</p>
               <p rend="justify">—  Măritul fiu al prea măritului…  om puternic.</p>
               <p rend="justify">—  O fi, la el în cort, nu aici! Şi se lungi pe ţol să se vadă funiile cu care era legată la mâini şi la picioare.</p>
               <p rend="justify">Ibrahim intră, falnic, privi fata şi zâmbi îngăduitor. La ceilalţi nu catadicsi să se uite. Mormăi:</p>
               <p rend="justify">—  Mda…  Frumoasă… Frumoasă…</p>
               <p rend="justify">—  Iusuf spune: frumoasă cum căprioara, aprigă cum leoaica. Ibrahim încuviinţă, răsucindu-şi câteva fire din barba-i scurtă şi neagră cărbune, iar către fată grăi cu semeţie:</p>
               <p rend="justify">—  Sunt fiul lui Gâzi Ghirai, măritul conducător al acestei tabere de o mie de viteji; nu te mai uita la mine cu ochi de tigroaică!</p>
               <p rend="justify">—  Mă uit cum îmi place! Şi nu-mi pasă chiar de-ai fi feciorul Padişa-hului ori al proorocului Mahomed.</p>
               <p rend="justify">Toma Neagu se înverzi de spaimă; fălcile i se încleştară aşa de tare, încât nici „vai şi-amar” nu mai putu rosti. Grue surâse, încântat. Mai în-cântat se arătă Ibrahim:</p>
               <p rend="justify">—  Am cu ce îmblânzi o cadână răsfăţată: brăţări, salbe, inele…</p>
               <p rend="justify">—  Păstrează-ţi-le sănătos! N-am nevoie…!</p>
               <p rend="justify">Ibrahim râse ameninţător, fără a-şi pierde buna dispoziţie:</p>
               <p rend="justify">—  Am şi mijloace care încovoaie şi supun: fiare, ştreang, satâr. Şi se apropie, râzând: Vreau să văd cât de mătăsos ţi-i părul.</p>
               <p rend="justify">—  Nu te-apropia, că te sfâşii cu…</p>
               <p rend="justify">—  Nu te-apropia, spurcăciune! Strigă şi Român Grue, fără să ţină sama că astrologul îi făcea semne de cuminţire, ameninţă: Iţi crap capul cu fiarele…!</p>
               <p rend="justify">—  Tu, ghiaur netrebnic, cutezi să ridici mâna?</p>
               <p rend="justify">—  Cutez!…  Poftim! Şi-l ameninţă înălţând pumnii deasupra capului tânărului tătar.</p>
               <p rend="justify">—  Un ghiaur să mă oprească a mângâia o fată?</p>
               <p rend="justify">—  Horoscopul arată că i-i dragă fata, interveni astrologul şi dragostea…</p>
               <p rend="justify">Ibrahim deveni tot mai nedumerit şi mai furios, totodată:</p>
               <p rend="justify">—  În tabăra asta sunt o mie de viteji, eu sunt, după tatăl meu, cel mai puternic. Se potriveşte rangul meu cu un ghiaur rob?</p>
               <p rend="justify">—  Nuuu! I se alătură astrologul: un miros are florăria şi altul bă'aria. Lui Grue îi veni la îndemână să răspundă batjocoritor:</p>
               <p rend="justify">—  Numai să vezi bine care-i bălăria…  Spinoasă, otrăvită.</p>
               <p rend="justify">—  Mă înţepi şi cu vorba? Se răsti Ibrahim. Iusuf, scoate-l afară şi, pe loc, să i se rateze capul!</p>
               <p rend="justify">—  Aşa pedepseşte orice căpetenie tătară, îl preveni astrologul, numai că înălţimea sa, părintele domniei tale, voieşte să-l vândă rob, pe bani frumoşi, la Trebizonda.</p>
               <p rend="justify">—  Lipsă de-aceşti bani! Se lepădă, necruţător, Ibrahim.</p>
               <p rend="justify">—  E voinic şi chipeş, mărite Ibrahim! Şi ca ienicer, în slujba Padişa-hului, multe şi de laudă isprăvi ar săvârşi.</p>
               <p rend="justify">—  Ia-l, Iusuf şi taie-l! Porunci încă mai răstit; dar astrologul nu se lăsă biruit, stărui, abia ascunzându-şi spaima:</p>
               <p rend="justify">—  Mă iartă, mărite, dar horoscopul lui se tălmăceşte că va ajunge un slujitor de nădejde al proorocului Mahomed şi al semilunei.</p>
               <p rend="justify">—  Deocamdată-i doar un ghiaur rob şi răzvrătit. Ia-l, Iusuf!</p>
               <p rend="justify">—  Da, îl iau şi-aduc…  Cap îndată!</p>
               <p rend="justify">—  A, stai Iusuf! Îşi aminti astrologul. Nu se poate! Nu se poate pentru că azi e vineri şi Mahomed, profetul lui Alah, a poruncit ca în această zi să nu se dea nici o osândă… Apoi tot mai cucernic şi mai firoscos: Chiar şi stelele sunt potrivnice: Aldebaran se întâlneşte cu Madebaran, iar cine varsă sânge, în aceste ceasuri, va avea parte de moarte năprasnică, de iatagan ori ştreang.</p>
               <p rend="justify">—  Mda…  se îngrijoră tătarul. Iusuf, amân pe mâine!</p>
               <p rend="justify">—  Ţi-i uşor să mă ucizi, făcu Grue un pas înainte, când sunt în lanţuri. Altfel…</p>
               <p rend="justify">—  Altfel ce? Se grozăvi Ibrahim.</p>
               <p rend="justify">—  Desferecă-mi cătuşele, dă-mi sabie şi-ai să vezi, dacă o să-ţi mai fie aşa de uşor.</p>
               <p rend="justify">—  Nu mă întărită, ghiaure!</p>
               <p rend="justify">—  Dă-mi o spadă!</p>
               <p rend="justify">—  Vezi să nu uit că azi e ziua lui Alah şi să-ţi ratez capul, chiar cu iataganul meu! Se răţoi, batjocoritor, Ibrahim.</p>
               <p rend="justify">Foarte îngrijorat, astrologul vorbi împăciuitor:</p>
               <p rend="justify">—  Ghiaurul a uitat vorba: capul plecat sabia nu-l taie.</p>
               <p rend="justify">—  O să ne mai întâlnim noi! Se arătă Grue netemător. Mişelule!</p>
               <p rend="justify">—  Ce zice? Ce vrea? E smintit?</p>
               <p rend="justify">—  Da e cam…  Smintit, răspunse astrologul. Zice că leul, chiar în lanţuri, tot leu rămâne, pe când cel care…</p>
               <p rend="justify">—  Cum adică, eu, Ibrahim, n-am curaj să…</p>
               <p rend="justify">—  Ei, nici nu s-ar putea măsura cu domnia ta, falnic şi viteaz cum. Eştiî</p>
               <p rend="justify">—  Te încredinţez că ăsta-i cel din urmă asfinţit de soare pe care-l mai vezi, ghiaur netrebnic şi…</p>
               <p rend="justify">Dar astrologul i-o luă înainte, liniştitor şi linguşitor:</p>
               <p rend="justify">—  Cum va hotărî soarta şi luminoasa stea a măriei tale, fie-ţi numele binecuvântat!</p>
               <p rend="justify">Uitând ce avea să spună, tânărul tătar porni spre ieşire; dar din uşa cortului adăugă, parcă şi-ar fi amintit:</p>
               <p rend="justify">—  Ghiauro! Ai să duci viaţă fericită în cortul meu!</p>
               <p rend="justify">—  Scuip pe asemenea fericire! Ii strigă Voichiţa, ceea ce-l făcu pe Toma Neagu să se crămăluiască jalnic şi să suspine, nenorocit:</p>
               <p rend="justify">—  Vai şi-amar, ce zile-am ajuns!…  Iar astrologul acoperi cu o vorbă tare spusele fetei:</p>
               <p rend="justify">—  Mergi cu bine, mărite Ibrahim, fiul preamăritului Gâzi Ghirai! Român Grue înţelese intenţia astrologului şi îşi uşura sufletul cu o urare batjocoritoare:</p>
               <p rend="justify">—  Helbet, picior de rac, doar de mor să nu ţi-o fac! Voichiţei îi plăcu purtarea lui Grue şi dădu semn de îmbunare:</p>
               <p rend="justify">—  Asta de la Calapăr ai învăţat-o, Român Grue?</p>
               <p rend="justify">—  Prin multe spaime m-aţi trecut, nechibzuiţilor! Zise Toma Neagu.</p>
               <p rend="justify">—  Mulţumesc, Calapărule, că m-ai scăpat şi mă înveţi că acela care scuipă-n vânt, în barbă se scuipă.</p>
               <p rend="justify">—  Dacă te ucide… Mâine, vai şi-amar, ce ne facem?</p>
               <p rend="justify">—  Fugim în noaptea asta! Hotărî Voichiţa. Fără întnziere, fugim!</p>
               <p rend="justify">—  Nu! Cutezăm prea mult şi stricăm totul, o potoli astrologul şi filo-sofă mai departe: Deocamdată am mai câştigat o zi. Până mâine. Ori cade samarul, ori crapă măgarul, ori moare tătarul.</p>
               <p rend="justify">Lui Grue nu-i pica bine asemenea filosofie, deşi ştia că altfel nu se poate.</p>
               <p rend="justify">—  Vreau ca măcar Voichiţa şi jupân Neagu să scape. De aceea, la noapte, ies din cort, tirâş, fac mare zarvă în tabără, spre miazăzi, atrag străjerii la mine, le dau de…  Lucru, iar voi fugiţi spre miazănoapte, prin pădurea de la Vârtoapele.</p>
               <p rend="justify">—  Frumos, vitejeşte, însă prea primejdios! Îl opri astrologul, dar propunerea lui Grue încălzi inima Voichiţei, îndemnând-o a vorbi înduioşat:</p>
               <p rend="justify">—  Aşa! Fugim!…  Îmi pare rău, Grue, că din pricina mea ţi se întâmplă atâta nenorocire. Abia acum încep a-ţi ghici inima.</p>
               <p rend="justify">—  Măcar dacă…  Jertfa mea ar fi cu folos, jupâniţă.</p>
               <p rend="justify">—  Ehei, jupâniţă, jupâniţă, dojeni astrologul; vorba dulce mult aduce, vrajba darmă, pietre farmă. Şi mai zic: numai când cugetarea n-ajută, în nici un chip, numai atunci să trecem la fapte deznădăjduite, întemeindu-ne doar pe îndrăzneală şi pe noroc.</p>
               <p rend="justify">—  Dac-ai fi în locul meu, n-ai mai fi atât… de filosof.</p>
               <p rend="justify">—  Prieten este numai acela care cunoaşte şi poate trăi toate durerile prietenului. Şi trebuie să te gândeşti că, dacă tătarii mă descopăr înşelător, soarta mea-i mai slută ca a voastră.</p>
               <p rend="justify">—  Ai dreptate, prietene. Dar vreau să pier ca un voinic, ca un viteaz mare, cum mi-i porecla. Să fiu Grozovanul, nu Ticălosul!</p>
               <p rend="justify">—  Ai timp şi pentru asta. Deocamdată să ascultăm sfatul pe care ni l-o da noaptea asta. Iar dacă vrei să fii de folos murind, află că asta se poate o singură dată. Şi încă! Trăind însă, poţi fi de folos de mii de ori. Celor dragi.</p>
               <p rend="justify">—  Frumoasă dăscăleală! Dar nu-i dumnealui aşa de viteaz şi de…  Filo-tim, se învrăjbi iar Voichiţa.</p>
               <p rend="justify">—  Jupâniţă, adineaori mă vedeai altfel; şi vederea aceea îmi da aripi.</p>
               <p rend="justify">—  Aşa-i femeia, dădu lămurire răutăcioasă astrologul; tu vrei s-o scoţi din robie şi ea, vorba cântecului: Vezi? Pe mine nu m-ai vrut, placă-ţi cel din neamul slut, spân nogai cu ochii mici, mici ca nişte irmi-lici…  Nu-l ştii cine-i? Ghici! Doar acu plecă de-aici…</p>
               <p rend="justify">—  Eu, totuşi, cred în inima bună şi iubitoare a Voichiţei, zâmbi Grue.</p>
               <p rend="justify">—  Mai trebuie să cred şi eu într-a ta, se mai îmb, 1ânzi glasul fetei.</p>
               <p rend="justify">—  Mâine vei vedea dacă trebuie să crezi ori nu, stabili astrologul. Dar Neagu îşi sări din fire:</p>
               <p rend="justify">—  Pierdeţi vremea flecărind! Vai şi-amar… Încurcă-lume!</p>
               <p rend="justify">—  Inima, dragostea, viaţa nu sunt fleacuri, tată!…  Dar cum scăpăm?</p>
               <p rend="justify">—  Am venit eu cu un plan din Novăceşti. Dar ne trebuie, pe lângă multă îndrăzneală şi mult noroc şi chibzuială. Planul l-am întocmit împreună cu Dorondoc şi cu câţiva oameni din Novăceşti.</p>
               <p rend="justify">—  Şi?…  Ce fel de plan?…  Mai clar!…  Vrură să afle toţi trei.</p>
               <p rend="justify">—  Cui pe cui se scoate!</p>
               <p rend="justify">—  Nu mă ameţi cu zicalele! Se supără Voichiţa, iar astrologul se însufleţi de nerăbdarea fetei.</p>
               <p rend="justify">—  Zic să-l atragem pe Ibrahim paşa ori altă căpetenie tătară într-o capcană şi să-l silim pe Gâzi Ghirai la o răscumpărare: mi-i dai pe-ai mei, ţi-i dau pe-ai tăi. Frumos?</p>
               <p rend="justify">—  Frumos, dar cum? Întrebă Grue, tot mai nerăbdător.</p>
               <p rend="justify">—  Este şi… Cum… Mai întâi nu vă mai sfădiţi între voi. Al doilea: Grue, fii mai stăpân pe tine; să n-o ia voinicia prea mult înaintea cuminţeniei, că se poticneşte şi cade-n bot. Al treilea: jupâniţă Voichiţa, mai leapădă trufia şi-ncetează de-a fi schimbătoare ca vântul. Al patrulea: jupân Neagu îngroapă frica adânc, că nu-i bună de nimic; pune cruce acelui…  „vai şi-amar”…  Din primejdie numai curajul, hotărârea şi înţelepciunea te scapă, nu văicăreala şi milogeala…</p>
               <p rend="justify">—  Eu, fricos? Nu mă tem la o adică, dar acum, vai şi-a…</p>
               <p rend="justify">—  Eşti aşa de sperios, încât ţi-i teamă să recunoşti că te temi.</p>
               <p rend="justify">—  Ne-ai dăscălit destul! Îl opri Grue. S-auzim planul. Dar astrologul continuă, fără zăbavă, a sporovăi:</p>
               <p rend="justify">—  Să fim cu ochii în patru şi cu urechile-n şase. Că dacă zăpsesc ceva, s_a zis cu noi! Am pus la cale…</p>
               <p rend="justify">Dar în clipa aceea intră iarăşi Iusuf, foarte încruntat:</p>
               <p rend="justify">—  Poruncă: ghiaur tânăr chemat la măritul Gâzi Ghirai!</p>
               <p rend="justify">—  Nu!…  Strigă Voichiţa, cu deznădejde. Nu te duce, Grue!</p>
               <p rend="justify">Tânărul Grue era şi foarte îngrijorat şi bucuros, de aceea zise:</p>
               <p rend="justify">—  A trebuit să vină acest ceas de primejdie, jupâniţă, ca s-aud şi la domnia ta vorbă caldă pentru mine.</p>
               <p rend="justify">—  Mda, adaose astrologul; n-am ştiut până acum că „nu” e-o vorbă de dragoste…  Dar cât trăieşti multe-nveţi.</p>
               <p rend="justify">Eunucul porunci suliţaşilor să dezlege ghiuleaua de la picioarele lui Grue şi să-l ia. Voichiţa îl rugă să se stăpânească şi să vorbească înţelep-ţeşte, chibzuit, cumpănit.</p>
               <p rend="justify">—  Gâzi Ghirai are călău? Întrebă Neagu.</p>
               <p rend="justify">—  Iusuf ştie la cort doi gealaţi, gata să taie ghiauri.</p>
               <p rend="justify">—  Mor de spaimă! Vai şi-amar…  Pentru mine, nu…</p>
               <p rend="justify">Suliţaşii l-au brâncit pe Grue afară. Lăcrămând, Voichiţa îi ură să se întoarcă sănătos. Astrologul îl încuraja:</p>
               <p rend="justify">—  Zodia ta arată că ajungi om de vază, dacă treci de piedica pusă în cale-ţi de unul născut în zodia Berbecului.</p>
               <p rend="justify">—  Iusuf are poruncă şi iscusitul cetitor în stele să se înfăţişeze la măritul Gazi-Ghirai.</p>
               <p rend="justify">—  Împlinesc cu plăcere porunca! Binecuvântat fie-i numele…</p>
               <p rend="justify">Cât s-au auzit paşii celor plecaţi din cort, Toma Neagu şi fata lui au tăcut, ascultându-şi bătăile inimilor şi înghiţindu-şi lacrimile. Cel dintâi, grăi boierul:</p>
               <p rend="justify">—  Îl taie, nu?…  Nu-mi pare rău de răzvrătitul ăsta, ci mă tem că şi pe noi…  Dacă nu ne scapă măria sa vodă, pierim în robie. Răzvrătitul ăsta, venetic, e vinovat de toate.</p>
               <p rend="justify">—  Nu-i mai vorbi aşa, tată! Că el, numai el o să ne scoată de aici.</p>
               <p rend="justify">—  Vai şi-amar, altă nenorocire! Fată de neam eşti tu? Dar lasă că-l taie Gazi-Ghirai…!</p>
               <p rend="justify">—  Tată! Se mâhni Voichiţa şi începu a plânge, cu hohote. Cercetând cu luare-aminte înfăţişarea lui Român Grue, Gâzi Ghirai socoti c-ar fi păcat să pună sub satâr capul unui flăcău aşa de voinic şi frumos.</p>
               <p rend="justify">—  A cutezat să mă umilească! Se plânse Ibrahim.</p>
               <p rend="justify">—  Umilinţa nevăzută de nimeni se şterge cu un singur galben, din cei câţi iau pe-un rob ca el. Ce zici, astrologule?</p>
               <p rend="justify">—  Porumbel de aur ţi-a ieşit din gură, preamărite, cap luminat. Fără să-i pese că fecioru-su îl pâra că l-a ocărit, căpetenia îl trimise pe Grue la cort, poruncind să-l păzească straşnic. Totul s-a petrecut aşa de repede, că n-avu răgaz să rostească nici un cuvânt. Astrologul gândi: „Semn bun…  Tot e bine să fie omul voinic, frumos şi…  Mut”.</p>
               <p rend="justify">Văzându-l că intră în cort, Neagu şi Voichiţa se bucurară. Dar se întristară repede, dându-şi seama că nu înţelegeau ce poate însemna una ca asta. Dună vreun ceas, apăru şi astrologul. Nerăbdătoare, cea dinţii Voichiţa îl întreba cu ce veste venea:</p>
               <p rend="justify">—  Veste bună! Vorba ceea zisă despre o mâncare: cine sorbea orbea, de bună ce era. De fapt, veştile-s amestecate, un talmeş-balmeş de la cumătră, adunat cu mătura şi pus pe făraş, ca să fie mai abraş.</p>
               <p rend="justify">—  Vai de capul meu!…  Vorbeşti în pilde şi nu pricep nimic.</p>
               <p rend="justify">—  Deocamdată pricepe că Grue n-a fost ucis; şi asta-i bine. Dar Gâzi Ghirai vrea s-o trimită pe jupâniţă, chiar mâne, la hantătarul cel mare de la Crâm. Şi asta-i rău, foarte rău!</p>
               <p rend="justify">—  N-ajung eu acolo; m-arunc în Nistru, hrană la peşti!</p>
               <p rend="justify">—  Vai şi-amar…  Dar cu mine? Ce fac cu mine?</p>
               <p rend="justify">—  Pentru domnia ta, cum am mai spus, Gâzi Ghirai cere o sută de pungi; nici o firfirică mai puţin.</p>
               <p rend="justify">—  N-am!…  N-am atâţia bani…!</p>
               <p rend="justify">Grue tresări: descoperise un gând ce-i părea năstruşnic:</p>
               <p rend="justify">—  Zic, astrologule, să spui tătarului să ceară cât mai mult că boierul are. Şi-apoi, dacă vrea să scape, să dea şi cenuşa din vatră.</p>
               <p rend="justify">—  Nebunilor! Vreţi să mă jefuiţi, cu ajutorttl tătarilor? Izbucni Neagu. Vai şi-a… Când o afla vodă, la toţi vă taie capul.</p>
               <p rend="justify">—  Boierule, boierule, vorbi Grue cu dojana, gata eşti oricând de pâră şi trădare, pentru averi. Ci, nu-l ameninţa pe cel care şi-a vârât capul sub iatagan tătăresc, numai ca să ne scape pe noi.</p>
               <p rend="justify">—  Vă urăsc, că vreţi să scăpaţi înfundându-mă pe mine, vai şi-a…</p>
               <p rend="justify">—  Tată, mai lasă naibei ameninţările şi batjocura.</p>
               <p rend="justify">—  Nişte venetici s-au unit să-mi topească averea.</p>
               <p rend="justify">—  Dacă prietenul meu nu era cinstit şi de inimă, stătea acasă şi nu-şi primejduia viaţa venind aici să ne-ajute.</p>
               <p rend="justify">—  Grue are dreptate, tată! Sări Voichiţa cu glas^ tremurat.</p>
               <p rend="justify">—  Fata mea! Ai trecut în tabăra lor…  Ce mă fac? Am rămas singur…  Ce mă fac? Vai şi-amar, ce mă fac?</p>
               <p rend="justify">Văicărelile astea îl supărară rău pe astrolog; îl făcu cobitor şi javră schelălăitoare. Văzându-i supărarea, Neagu se răzgândi şi se îmbuna:</p>
               <p rend="justify">—  Nu cumva vreţi să mă speriaţi cu alte minciuni?</p>
               <p rend="justify">—  Crezi ce vrei! Îl pocni astrologul. Dar ştii cum zic oamenii? Zic că eşti bun de spânzurat de-o cracă uscată, că-i păcat de cracă verde, pentru om ca domnia ta, care numai în aur crezi.</p>
               <p rend="justify">Toma Neagu gândi să-şi domolească mânia şi întrebă:</p>
               <p rend="justify">—  Dar cum ai să faci ca tătarul să te creadă?</p>
               <p rend="justify">—  Ei, boierule, de multe ori trebuie să ştii cum să umbli în jurul stânii, să nu te latre câinii. Gâzi Ghirai o să mă întrebe ce spune horoscopul domniilor voastre şi eu am să răspund că ghiaurii sunt oameni cu noroc: stelele lor arată că vor deveni slujitori de nădejde ai padişahului.</p>
               <p rend="justify">Dacă-mi lasă averile, zău, de nu mă turcesc!</p>
               <p rend="justify">_, Tată! Mă înspăimânţi! Se supără Voichiţa. Vrei să fii dregător al lui Mircea Turcitul? Faci neamul de ruşine!</p>
               <p rend="justify">Grue şi astrologul îl încredinţară pe Toma Neagu, că tătarului îi place moi mult aurul decât orice.</p>
               <p rend="justify">—  Spuneţi-i că sunt sărac, vai şi-amar de capul meu!</p>
               <p rend="justify">—  Dimpotrivă, trebuie să spună că eşti foarte bogat şi că, dacă te st] ^nge o ţâră în chingi, dai şi o sută cincizeci de pungi.</p>
               <p rend="justify">—  Mă nenorociţi, tâlharilor! Vai şi-a…</p>
               <p rend="justify">Grue îl sfătui pe astrolog să spună, după citirea horoscopului, că boieri -l are şi multe giuvaiericale, adunate ca să-l plătească pe vizir să-i lomnia ţării.</p>
               <p rend="justify">—  Eu, domn? Vai şi-amar…</p>
               <p rend="justify">—  Chiar domnia ta!…  Vezi, te apărăm ca…  Funia pe spânzurat.</p>
               <p rend="justify">—  Mai bine mă lăsaţi să mă ucidă muştele…</p>
               <p rend="justify">Vorbind tare, n-au auzit paşii eunucului. Voichiţa tresări:</p>
               <p rend="justify">—  Piei, satano! M-ai speriat…  Iscoadă pânditoare, ce vrei?</p>
               <p rend="justify">—  Iusuf aduce apă rece.</p>
               <p rend="justify">—  Nu mi-i sete, dar dacă tot ai adus-o, o beau.</p>
               <p rend="justify">—  Lui Iusuf place să slujească jupâniţă; aduce apă când jupâniţă bate din palme. Acum doreşte spor la… Tâlcuirea horoscopului şi se duce Iiisuf la treabă.</p>
               <p rend="justify">Miraţi de apariţia neaşteptată şi de plecarea eunucului, cei patru tăcură câteva minute. Cel dintâi, Neagu şopti:</p>
               <p rend="justify">—  Slujitorul ăsta ne spionează! Vai, vai…  ne pârăşte lui Gâzi Ghirai.</p>
               <p rend="justify">—  Iscodirea-i datoria slujitorilor, îl încredinţa astrologul. Am uitat să spun c-am trimis ştire lui Dorondoc prin moş Dănilă, ursarul, că mă aflu „bine” în tabăra tătară. Iliuţă a rămas cu ursul. Îl vom folosi ca ştafetar, la momentul potrivit.</p>
               <p rend="justify">—  Ce mai vreţi să faceţi?</p>
               <p rend="justify">—  Jupâne Neagu, vrem să scăpăm din robie, spuse hotărât Grue.</p>
               <p rend="justify">—  Iar pentru asta eu, ca astrolog, am să spun că ai multe averi şi ştiu şi unde sunt ascunse, îl vesti Răpalac.</p>
               <p rend="justify">—  Mă prădaţi, tâlharilor! Vai şi-amar!…  Fără milă mă pră…</p>
               <p rend="justify">—  Gâzi Ghirai o să-ţi ceară bani să te răscumperi, jupân Neagu, aşa p:'t. Cum ai vrut. Te sfătuim să te târgui cât mai mult. O să te ameninţe şi pe domnia ta şi pe jupâniţă, cu cazne. Numai când simţi că trec la faptă, spui că averile le ţii zidite în peretele cramei de lângă conacul din Novăceşti.</p>
               <p rend="justify">—  Dar nu-i adevărat! Vai şi-a…  Şi-or să dea foc casei.</p>
               <p rend="justify">—  Atunci spui că-s ascunse în crama din Corbeni: mai departe, ca să câştigăm timp pentru rânduirea apărării, zise Grue.</p>
               <p rend="justify">—  Ce minte sucită ai şi tu, Grue! Se cruci Voichiţa.</p>
               <p rend="justify">—  Nu mintea mea, ci împrejurările-s încurcate. Dar dacă gâcim, din vreme, cu ajutorul astrologului, ce gândeşte tătarul, dacă ne ajută Do rondoc, dacă socoteala de-acasă se potriveşte cu cea din târg, scăpăm. Crama de la Corbeni se află într-o văgăună, la marginea pădurii, departe de drumurile umblate.</p>
               <p rend="justify">—  Nu înţeleg!…  Bâigui Toma Neagu, dar când să primească lămurire, eunucul se ivi iar în uşa cortului, vestind venirea lui Ibrahim, care intră şi-l salută pe astrolog:</p>
               <p rend="justify">—  Alah, cu tine!</p>
               <p rend="justify">—  Alah e mare şi Mahomed proorocul lui…  Răspunse rar astrologul, ca să-şi ascundă surpriza şi să afle ce vrea. Căpetenia porunci să fie dezlegat „ghiaurul cel tânăr”.</p>
               <p rend="justify">—  Îl lasă slobod! Murmură tresărind Voichiţa, văzând cum îi scoteau lanţurile. Şi ochii îi străluciră de bucurie.</p>
               <p rend="justify">—  Ţi-ar conveni? Întrebă, în batjocoră, Ibrahim.</p>
               <p rend="justify">—  De bună samă! Se pripi fata, cu sinceritate.</p>
               <p rend="justify">—  Lângă tine am să-l las mort, să-l îngropi, cu mâinile tale.</p>
               <p rend="justify">—  Aşa nici nu mă-nspăimânţi, nici nu mă ademeneşti! Aruncă vorbe tăioase fata, vădind că nu se temea.</p>
               <p rend="justify">Ci înţelegând că n-o răpune, tânărul tătar vorbi lui Grue:</p>
               <p rend="justify">—  Tata te trimite măritului Han; eu te însoţesc. Iar tu, ghiaură frumoasă, îmi rămâi mie, cadână.</p>
               <p rend="justify">Slobod fiind, Grue întrebă ce are de făcut. Astrologul cercă să spună că n-a sfârşit horoscopul.</p>
               <p rend="justify">—  II sfârşeşti, după!…  Dacă va mai fi nevoie! Vreau să-l bat.</p>
               <p rend="justify">—  Adică, să ne batem. În săbii? Întrebă Grue.</p>
               <p rend="justify">—  La trântă! Te pun jos şi…  Te omor! Ca pe-un gândac.</p>
               <p rend="justify">—  Şi dacă te birui eu?</p>
               <p rend="justify">—  Trânta-i neîntrecutul meu meşteşug: pe toţi i-am doborât. Oricum dacă mă…  Tot te spânzură tata, măritul Gâzi Ghirai.</p>
               <p rend="justify">—  Grue, nu primi! Se rugă Voichiţa. Sunt nişte mişelnici.</p>
               <p rend="justify">—  Uneori dreptatea poate zdrobi chiar mişelia, dădu Grue răspuns.</p>
               <p rend="justify">—  Dacă-i aşa, se rugă astrologul, să vă dea cerul şi minte, nu numai putere.</p>
               <p rend="justify">Foarte speriat, îl ruga acum şi Toma Neagu să nu se bată: dacă moare, doamne fereşte, cine-l mai scapă? Când Grue se uită la Voichiţa, ea îl încuraja cu o vorbă din popor:</p>
               <p rend="justify">—  Orice femeie zice: dacă ţi-i bărbatul moale, du-l la târg şi dă-l pe oale; dar de găseşti unul isteţ, nu te uita la preţ.</p>
               <p rend="justify">Ieşiră în faţa cortului, iar Neagu şi Voichiţa se târâră la uşă, să vadă lupta. Strigând: „Te ucid!”, tânărul tătar îl înşfacă pe Grue de mijloc, îl răsuci în stânga şi în dreapta, îi puse barba în piept şi, aplecându-se cu toată greutatea peste dânsul, părea gata să-l frângă. Oricine putea să vadă că Ibrahim era puternic şi avea bun meşteşug de trântă. Cei din jur îl încurajau cu strigăte, cu laude şi cu sfaturi, în limba lor. De două ori, Grue se află la o clipă de doborâre. Tătarul crâşca, gemea, suduia, gâfâia mirat.</p>
               <p rend="justify">Că românul se zvârcolea, părea doborât şi, totuşi, îi scăpa; nu-l putea pune la pământ; nici întâia, nici a cincea oară. Îşi dădea seama că-i mai slab decât el şi aştepta să-l obosească şi să-l facă ghem. Astrologul rostea rugă în doi peri:</p>
               <p rend="justify">—  Alah, Alah, dă putere lui Ibrahim şi minte lui Grue!</p>
               <p rend="justify">În a treia clipă după această rugă, romanul se încorda, puse tătarului o piedică iscusită, ciobănească, şi-l lepădă, cu o bufnitură, la pământ, cu atâta putere, încât câteva minute nu se putu ridica de jos: se îngălbeni ca bulzul de ceară şi gemu:</p>
               <p rend="justify">—  Aaah…  Să vină gealaţii!…  Să-l taie!…  Voichiţa strigă cu bucurie şi durere, totodată:</p>
               <p rend="justify">—  L-td răpus, Grue!…  Vai…  de ce l-ai răpus?!</p>
               <p rend="justify">Astrologul începu un fel de târguială şi de povaţă, susţinând că nu-i niei o vitejie să-şi răpună potrivnicul cu satirul călăului.</p>
               <p rend="justify">—  Fiul lui Gâzi Ghirai nu trebuie să se lase înfrânt! Dacă-l ucide gea-latul e meritul lui, nu al stăpânului. Şi-apoi, în Coran scrie că musulmanul înfrânt de-un ghiaur nu poate ajunge niciodată ocârmuitor, ci doar rob sau eunuc.</p>
               <p rend="justify">—  Chiar aşa…  Scrie? Uuuf!…  Se ridică, gemând.</p>
               <p rend="justify">—  Te mai îndoieşti? Ştiu Coranul pe dinafară, spuse astrologul.</p>
               <p rend="justify">—  Eşti nemaipomenit de mintos, astrologule! Îl lăudă Voichiţa, pri-cepându-i viclenia şi văzându-l pe tătar foarte încurcat, întrebând, cu umilinţă, ce să facă acum când. Uitând durerile din coastă, se înfurie:</p>
               <p rend="justify">—  De ce nu mi-ai spus de la început, ticălosule?</p>
               <p rend="justify">—  Intrasei în zodia Tigrului furios şi nu te mai putea opri nici han-tătar cel mare! Îl lămuri Român Grue, cu o dojana.</p>
               <p rend="justify">—  Aşa-i…  Dar cum scap, acum, din nenorocirea asta?</p>
               <p rend="justify">—  Păi…  Să mă uit la stele şi la ghiaur…  Şi după ce se zgâi spre cer: Scapi, luându-te din nou la trântă.</p>
               <p rend="justify">—  Astrologule, mă vezi înfrânt şi-ţi baţi joc de mihe?</p>
               <p rend="justify">—  Nu, mărite: zodia o să-ţi dea măriei tale atâta forţă, iar ghiaurului atâta minte, încât să cădeţi la pământ, în aşa fel ca lumea să vadă că sân-teţi totuna de puternici.</p>
               <p rend="justify">—  Şi atunci treaba vine aşa, ca şi cum nu ne-am fi luptat, zise Grue, întărind propunerea astrologului. Dar trebuie să ne trântim de trei ori.</p>
               <p rend="justify">—  Dacă altfel nu se poate…  Încuviinţă, cu tristeţe, Ibrahim.</p>
               <p rend="justify">—  Vorba ceea: deschide-te, punguliţă, să plătim lui Ioniţă pentru cuşma de oiţă. Şi-apoi, toate lucrurile bune sunt trei.</p>
               <p rend="justify">Român Grue vedea că puterile tătarului se împuţinau şi voia să-l slăbească şi mai tare; aşa că de trei ori, făcu aşa fel încât să cadă odată amân-doi. Cel dintâi eunucul exclamă, parc-ar fi fost tocmit:</p>
               <p rend="justify">—  Iusuf a văzut nevăzutul; un ghiaur tot aşa tare ca măritul Ibrahim. Ridicându-se gâfâind şi frânt de oboseală, tătarul porunci ca Grue să fie pus din nou în cătuşe şi plecă. Astrologul rămase la cortul prizonieri-</p>
               <p rend="justify">Cimine horoscopul. Voichiţa nu-şi putea stăpâni bucuria, impresionată”^0 felul cum s-au înţeles Grue şi Calapăr numai din priviri; îi ve-să-l sărute, parc-ar fi scăpat de orice primejdie. Dar alt gând îi curmă bucuria: primejdia creştea cu fiecare ispravă. Se întreba pe cine va trimite Gâzi Ghirai la Corbeni să caute averile. Presupunea că pe jupân tfeagu singurul care trebuia să ştie ascunzătoarea. Era încredinţată că pe ea o vor popri, ca zălog, în tabără.</p>
               <p rend="justify">—  Dar pe cine va trimite cu domnia ta, jupân Neagu? Întreba Grue.</p>
               <p rend="justify">Că una-i dacă trimite un tătar oarecare şi alta-i dacă-l trimite pe fecio-ru-su, Ibrahim…  Ci eu zic că, fiind vorba de aur şi giuvaericale, s-ar putea să încalece însuşi Gâzi Ghirai şi să te întovărăşească, jupâne Toma Neagu.</p>
               <p rend="justify">—  Vai de mine!…  Mă tem de el.</p>
               <p rend="justify">—  Dar dacă şi el se teme că-i întinzi vreo capcană? Întrebă Voichiţa.</p>
               <p rend="justify">—  E destul de bănuitor, zise astrologul, aşa că pregăteşte-te, boier Neagu, de întovărăşirea tinărului Ibrahim.</p>
               <p rend="justify">—  Dar, vai şi-amar! Ce mă fac? La Corbeni n-am nici un ban, nici o giuvacrica. Mă jur! Şi dacă văd că i-am păcălit, mă omoară?! Mă dau la câini!…</p>
               <p rend="justify">—  Nu te teme! Din pădurea din jur, răsare mântuirea, îl asigură asr trologul. Domnia ta intri în cramă, le arăţi unde ţi-i ascunsă bogăţia…</p>
               <p rend="justify">—  Dar n-am ce le arăta, vai de…  V-am spus!</p>
               <p rend="justify">—  Te porţi ca şi cum ai avea: intri în hrubă, mătăhăieşti în dreapta, în stânga, ciocăneşti în pereţi…</p>
               <p rend="justify">—  Ciocănesc, vai, dar ce găsesc? Nimic! Nimic!</p>
               <p rend="justify">—  Ai răbdare! Găseşti timp, răgaz, până când Dorondoc şi oamenii lui năvălesc şi-i prind pe tătari în pivniţă.</p>
               <p rend="justify">—  Grozav! Exclamă Voichiţa. Lovitură ca de trăsnet.</p>
               <p rend="justify">—  Dar eu nu înţeleg…  Adică să mă-nchidă şi pe mine, cu tătarii? Dacă mă omoară, acolo, în întuneric?</p>
               <p rend="justify">—  N-or să ştie că eşti vorbit cu sătenii, că ai uneltit; nu-i cuprinde mintea Ia atâta isteţime. Mai ales că ştiu cât pătimesc, săracii, din pricina domniei tale. Înţelegi? Vor striga: „Daţi-ni-l pe boier să-i facem capătul!”</p>
               <p rend="justify">—  Vai şi iar vai!…  E cu primejdie. Mă tem! Mă tem…!</p>
               <p rend="justify">—  Ai curaj, boierule! Ţăranii sunt omenoşi.</p>
               <p rend="justify">—  Şi dacă ver să se răzbune pe mine?</p>
               <p rend="justify">—  N-o vor face! Îl asigură Grue. Ei vor pricepe că numai cu ajutorul domniei tale vom fi răscumpăraţi şi noi.</p>
               <p rend="justify">—  Să plătesc şi pentru voi? Nu dau o lescaie!</p>
               <p rend="justify">—  Minunea ar fi fost dac-ai fi dat, se scarpină astrologul sub pălăria bleaga.</p>
               <p rend="justify">De fapt, nici nu-ţi cerem, surise Grue. Pe noi ne răscumpără ţăranii. Adică: Dorondoc, cu oamenii din Novăceşti, vă închid în cramă şi nu vă dau drumul până când noi trei: Voichiţa, astrologul şi cu mine, nu vom fi liberi. Totul este ca Gâzi Ghirai să trimită la Corbeni pe cineva apropiat, de pildă, fecioru-su, ca să primească răscumpărarea, chiar dacă l-ar seca la ficaţi că pierde din mână un ghelir aşa de ispititor: o sută de pungi şi o roabă frumoasă. Şi aşa. Jupân Neagu, cliberându-ţi fiica şi pe noi, îţi răs-cumperi o parte din greşeala de a fi încercat să robeşti Novăceştii. Voichiţa înţelegea că planul era bun. Dar şi riscul, foarte mare.</p>
               <p rend="justify">—  Acu, clătină din cap astrologul, ce-o mai da târgul cu norocul şi lelea cu ghiocul.</p>
               <p rend="justify">Se sfătuiră tuspatru şi hotărâră ca Toma Neagu să şovăie mult în mărturisirea ascunzişului averilor; apoi, tot aşa, cu îngăimeală, să primească a merge la Corbeni. Astrologul să ţinu legătura între Gâzi Ghirai şi Grue. Iliuţă să alerge, cu vestea, la Dorondoc.</p>
               <p rend="justify">—  La Corbeni, jupân Neagu, să nu te uiţi spre pădure; să intri în cramă cu mâhnire, cu durere, să nu trezeşti nici o bănuială. Să spui că ţăranii te duşmănesc şi-s gata să te sfâşie. Lămurit?</p>
               <p rend="justify">—  Lămurit…  Dar îmi scao averile?</p>
               <p rend="justify">—  Vei tremura puţin şi nu vei da nici o para. Bineînţeles dacă izbân-dim în planul nostru.</p>
               <p rend="justify">În tăcerea care s-a lăsat între dânşii, s-a strecurat în cort, pe nesimţite, eunucul, rotind priviri iscoditoare:</p>
               <p rend="justify">—  Iusuf adus apa rece jupâniţei…</p>
               <p rend="justify">—  Ptiu! Mereu mă sperii, pocitanie! Îl stupi Voichiţa.</p>
               <p rend="justify">—  Iusuf nu poţitanie.</p>
               <p rend="justify">—  Ai tras cu urechea? Întrebă Grue.</p>
               <p rend="justify">—  Iusuf totdeauna trage cu urechea.</p>
               <p rend="justify">—  Te zdrobesc! Se răcădui Grue.</p>
               <p rend="justify">—  De ce omori pe Iusuf? El ajută jupâniţă scapă de-aici.</p>
               <p rend="justify">—  Fire-ar-să fie! Ce ne facem acum? Se îngrozi iar Neagu. Vai de mine ce-ncurcătură!</p>
               <p rend="justify">—  Acum totul atârnă de voinţa unui slujitor. Dacă Iusuf tace…</p>
               <p rend="justify">—  Iusuf nu tace degeaba, Român Grue.</p>
               <p rend="justify">—  Vrei bani? Întrebă Voichiţa. Giuvaieruri? Spune!</p>
               <p rend="justify">—  Iusuf spune mâine ce vrea să facă.</p>
               <p rend="justify">—  Ah, piaza rea! Exclamă Grue.</p>
               <p rend="justify">—  Afli mâine, dacă Iusuf piază rea ori bun.</p>
               <p rend="justify">Se sper iară din nou, cu toţii, auzind paşi pripiţi şi zăngănit de arme: în cort intră, furios, un slujitor domnesc şi întrebă dacă aici se află vornicul Toma Neagu.</p>
               <p rend="justify">—  Sunt armaşul Socol! Vin din porunca măriei sale Alexandru vodă.</p>
               <p rend="justify">—  Ah! Sunt salvat! Strigă boierul în culmea bucuriei. Salvat!…  Vezi, Voichiţa, măria sa nu m-a uitat!…  Ai vorbit cu Gâzi Ghirai, armaşule, pentru răscumpărare? Spune!</p>
               <p rend="justify">—  Vorbit! Se rosti scurt şi învrăjbit armaşul.</p>
               <p rend="justify">Ce bun e măria sa! Li sărut mâinile şi picioarele. Şi acatiste am să pentru sănătatea măriei sale, pentru domnie lungă, pentru…  M-a salvat de la moarte!</p>
               <p rend="justify">Toţi tăceau nedumeriţi sau îndureraţi. Nici Voichiţa nu se bucura. Cel dintâi, astrologul îi trânti două zicale:</p>
               <p rend="justify">—  Nu zi „hop!” până n-ăi sări şanţul. Şi, cine chiuie prea tare la logodnă, nu mai are glas la nuntă.</p>
               <p rend="justify">—  Sunt slobod, nu? Şi fiica mea, Voichiţa…  Slobozi!</p>
               <p rend="justify">—  Nu, jupâne vornic. Tătarul cere prea mulţi bani şi vodă nu mi-a dat dezlegare pentru asemeni târg.</p>
               <p rend="justify">—  Cum se po-hâc!</p>
               <p rend="justify">—  Oate? Sughiţă Neagu, cumplit. L-am slujit cu credinţă… Măria sa ţine la mine.</p>
               <p rend="justify">—  Ţine, dar nu dă. Şi nici nu vrea să-l supere pe Gâzi Ghirai.</p>
               <p rend="justify">—  Atunci de ce-ai mai venit? Întrebă Voichiţa, furioasă.</p>
               <p rend="justify">—  Să iau un flăcău, moldovean de obârşie, pe nume Român Grue Grozovanul.</p>
               <p rend="justify">—  Să-l iei? Întrebă fata, în culmea mirării. De ce? E slobod?</p>
               <p rend="justify">—  Ba e un răzvrătit: a cutezat să ridice satul Novăceşti împotriva unui dregător al măriei sale. 11 spânzură, fără judeţ!</p>
               <p rend="justify">—  Mai bine să mă căsăpească gealaţii tătarului, decât să atârn în ştreangul lui Alexandru cel Rău.</p>
               <p rend="justify">—  Ehei, dar ştii că ai clonţ, tâlharule? Se mânie armaşul şi trase sabia.</p>
               <p rend="justify">—  Să nu te-atingi de el, că…  Îl înfruntă Voichiţa. El ne apără de…</p>
               <p rend="justify">—  E un răzvrătit!…  Hai!…  Mişcă!</p>
               <p rend="justify">Aici interveni astrologul, cu prefăcută blândeţe, întrebând:</p>
               <p rend="justify">—  Măritul Gâzi Ghirai ştie de asta?</p>
               <p rend="justify">—  Ce te-amesteci, muftiule?</p>
               <p rend="justify">—  Nu-s muftiu, ci astrolog, cetitor în stele de la Persida? Şi ştiu foarte bine că preamărita căpetenie nu-l dă pe acest ghiaur.</p>
               <p rend="justify">—  De ce? E român!</p>
               <p rend="justify">—  Da, dar e rob şi are dânsul anumite socoteli. Şi poruncind: Iusuf, vesteşte-l pe măritul Ibrahim că a venit un armaş să-l ia pe ghiaurul cel tânăr.</p>
               <p rend="justify">Şi pe când eunucul alerga la măritul fiu al căpeteniei, jupân Neagu se cuprinsese cu mâinile de cap, se „vai-şi-amăra”, întrebându-se mereu: „Cine mă scapă…?! Cine mă scapă…?!”.</p>
               <p rend="justify">—  De ce l-ai chemat pe netrebnicul cel tânăr şi nu pe…</p>
               <p rend="justify">—  Ca să scapi de dracu, te vinzi, câteodată şi lui tată-su ăl bătrân, tălmăci astrologul.</p>
               <p rend="justify">Pentru că jupân Neagu îl tot sâcâia cu întrebarea: „Cine mă scoate?”, s&gt;ocol îi răspunse să plătească; bani are mai mulţi decât domnia.</p>
               <p rend="justify">—  Asta-i grija lui vodă pentru un dregător? Vai şi-amar…  De unde să iau bani?</p>
               <p rend="justify">—  De, jupâne, nu tăcu astrologul; boieria şi prostia cu mare cheltuială se ţin. Şi-acu rabdă inimă şi taci, că n-ai alta ce să faci.</p>
               <p rend="justify">Răsuflând din greu, eunucul vesti sosirea lui Ibrahim.</p>
               <p rend="justify">—  Vrei să-mi iei robii? Întrebă cu ifos mare.</p>
               <p rend="justify">—  Numai pe acest tânăr răzvrătit, se ploconi armaşul.</p>
               <p rend="justify">—  Nu! Se împotrivi tătarul. Lasă-l în sama noastră! E robul nostru şi-l dăm numai pe bani grei. Priveşte-l ce mândru e. Şi voinic!</p>
               <p rend="justify">—  Porunca-i să-l iau şi să-l spânzur.</p>
               <p rend="justify">—  La asta ne pricepem şi noi; ba chiar mai bine! Pentru ghiaurul cel în vârstă dai o sută de pungi.</p>
               <p rend="justify">—  N-am dezlegare a făgădui atâta bănet.</p>
               <p rend="justify">—  Atunci pleci cum ai venit!</p>
               <p rend="justify">Şi paşii armaşukii se împletiră cu văicăreala lui Toma Neagu, cu blestemele lui.</p>
               <p rend="justify">Dar, ivirea neaşteptată a lui Socol, armaşul, a încurcat din nou planul de salvare din robia tătară. Văzând că vodă vrea să-i ia robii, Gâzi Ghirai l-a chemat, în grabă, pe Toma Neagu la portul lui.</p>
               <p rend="justify">—  Vrei să te răscumperi? L-a întrebat. Aduci o sută de pungi de galbeni. Repede!</p>
               <p rend="justify">—  Mărite, n-am! Se tângui boierul. N-am atâţia bani! Am sate şi moşii puţine, sărace…</p>
               <p rend="justify">—  Nu te cred! Bătu din picior, furios. Ai şi dai!</p>
               <p rend="justify">—  Vreo zece pungi, acolo…  Sărac, vai şi-amar…  Sunt. Gâzi Ghirai înălţă capul, bătu din palme, diemând gealaţii. Văzându-i: buzaţi, negri şi fioroşi foarte, boier Neagu amuţi: chiar „vai-şi-amarul” i se propti în gât, ca un dop înecăcios.</p>
               <p rend="justify">—  Vrei cazne? Iţi dau şi cazne!</p>
               <p rend="justify">—  Vai…  Mărite, milă! Zece pungi… Atât!</p>
               <p rend="justify">—  Gealaţi, cazna numărul unu! Porunci Ghirai, cu glas asprit.</p>
               <p rend="justify">—  N-am…  Dar dau cincisprezece… Cinci…</p>
               <p rend="justify">—  Aha! Începi să scoţi?…  Scoate tot! Altminteri, cazna numărul…</p>
               <p rend="justify">—  Să mor dacă am o firfirică mai mult ca şaisprezece pungi!</p>
               <p rend="justify">—  Gealaţi, suciţi-i mâinile până spune şi…</p>
               <p rend="justify">—  Vai! Spun…  Spun că am ceva averi în crama de la Corbeni.</p>
               <p rend="justify">—  Nu mă minţi? Îl înţepă tătarul cu privirea, sfredelindu-l.</p>
               <p rend="justify">—  Să-mi tai capul, dacă…  Vai şi-amar…  Douăzeci!</p>
               <p rend="justify">—  Mâine va pleca un om de-al meu să ridice avuţia; tu îl întovărăşeşti!</p>
               <p rend="justify">—  Şi când o să fiu slobod? Eu şi fiica mea, Voichiţa?</p>
               <p rend="justify">—  Când galbenii şi giuvaericalele vor fi în sipetul de colo!</p>
               <p rend="justify">—  Vai de zilele mele!…  În ce bocluc am intrat, păcătosul de mine.</p>
               <p rend="justify">Fără să vrea, Toma Neagu îşi jucase rolul bine, până aici. Iar în noaptea aceea Gâzi Ghirai s-a gândit şi răzgândit pe cine să trimită, cu ghiau rul la Corbeni. „Pe Ischir?…  Dacă mă fură? Pe Becr?…  Dacă mă trădează? Să mă duc eu?…  Nu! Dacă se-ntâmplă vreo poznă în tabără?”</p>
               <p rend="justify">În frământarea asta şi-a amintit de astrolog. I-a cerut sfat.</p>
               <p rend="justify">—  Mărite şi luminate, treabă grea şi de mare răspundere. Să cercetez întâi stelele. Acolo, numai acolo, află ocârmuitorii sfatul cel mai înţelept. Stelele ne sunt marile călăuze.</p>
               <p rend="justify">După ce a privit cerul îndelungă vreme, astrologul s-a întors cu sfatul bine gândit:</p>
               <p rend="justify">—  Am cercetat zodia măriei tale şi mersul stelelor din zilele ce vin.</p>
               <p rend="justify">Şi din întâlnirea Berbecului cu a Vulturului iese că, la treburi de răspundere, orice conducător trimite omul cel mai aproape de inimă, că acela-i este şi cel mai credincios: nu fură, nu trădează, îndeplineşte întocmai poruncile.</p>
               <p rend="justify">Privind asemenea povaţă, Ghirai a hotărât să-l trimită pe fecioru-su, pe Ibrahim. Întâi l-a dojenit pentru că s-a bătut cu ghiaurul cel tânăr şi că nu l-a întrecut în meşteşug şi putere: „Trebuia să-l birui şi să-l omori!” Nu s-a liniştit nici când fiul a spus că „aşa a vrut Alah”, că se va lupta iar, peste o săptămână şi atunci…</p>
               <p rend="justify">—  Nu-ţi îngădui să te baţi cu un rob! Şi încă pentru o roabă…</p>
               <p rend="justify">—  E frumoasă, tată…  &gt;</p>
               <p rend="justify">—  Asta nu-ţi iartă necugetarea şi slăbiciunea. Ca să-ţi răscumperi greşeala, trebuie să faci o faptă de pomină, foarte însemnată şi de mare folos mie.</p>
               <p rend="justify">—  Fac, bucuros!</p>
               <p rend="justify">—  Pleci cu ghiaurul Neagu şi scoţi averile din ascunzătoarea unde le ţine.</p>
               <p rend="justify">—  Prea bine!…  Şi după aceea îmi dai fata?</p>
               <p rend="justify">—  Nu-mi place să te târgui! Eu voi cântări dacă…</p>
               <p rend="justify">—  Iertare, mărite stăpân şi tată. Plec.</p>
               <p rend="justify">—  Ai grijă! Fii cu ochii în patru. Ghiaurul e hulpe bătrână. Dacă te păcăleşte, uit că-mi eşti fiu: unde-ţi stau picioarele-ţi va sta şi capul. Iei douăzeci de slujitori şi pleci la Corbeni. Să te porţi ca un viteaz!</p>
               <p rend="justify">—  Da, mărite! Vei vedea ce-mi poate braţul şi mintea. Şi-atunci vei binevoi să-mi dai mie ghiaura.</p>
               <p rend="justify">—  Du-te! Scotoceşte tot. Să nu pierdem nici un galben. Niciunul! Alah cu tine!</p>
               <p rend="justify">Astrologul s-a dus în cortul prizonierilor cu ştirea:</p>
               <p rend="justify">—  Se poartă ca şi cum noi i-am porunci: fiul o să ajungă în mâinile noastre, la Corbeni.</p>
               <p rend="justify">Toma Neagu s-a speriat, ca de obicei; Voichiţa s-a bucurat. Astrologul l-a căutat pe Iliuţă, la brâul căruia se aflau acum „cheia şi lăcata zilelor noastre”, cum spunea Grue. L-a găsit jucând arşice, în pulbere, cu trei tătari foarte tineri. L-a luat deoparte şi i-a şoptit:</p>
               <p rend="justify">—  Mâine-n zori, să fii la Corbeni; îl cauţi pe Moţoc Dorondoc. Ii spui doar atât: azi vine dârlobârlobrezitura! Ai înţeles?</p>
               <p rend="justify">—  Nu, dar ţin minte…  Încalec pe ursul cel tânăr: fuge ca un armăsar… M-am dus cu dârlobârlobrezitura!</p>
               <p rend="justify">Îndată după miezul nopţii, pe-un cal mândru, Ibrahim, însoţit de douăzeci şi doi de oameni, avându-l la mijloc pe Toma Neagu, au pornit, în trap vioi, spre Corbeni. Au urcat trei dealuri; au coborât trei văi; au trecut trei pâraie, unde caii s-au adăpat. Şi, taman când răsărea soarele au ajuns la Corbeni. Au descălecat grăbiţi, nerăbdători, în cramă, au dat la o parte porţile de fier de la intrarea în hrubă. Scârţâitul ascuţit dovedea că n-au mai fost de mult deschise. Ibrahim a poruncit ca zece slujitori să-l însoţească înlăuntru, iar zece să păzească afară. Văicărindu-se, ca de obicei, Toma Neagu mergea în frunte. Cei rămaşi afară luară şeile de pe cai, lăsându-i slobozi să pască iarba rourată. Înlăuntru, Toma Neagu îl înştiinţa pe tătar că hruba-i foarte adâncă şi lungă, că aurul e în peretele…  Vai şi-amar”, din fund. Sfătuia să meargă încet, până s-or deprinde cu întunericul, până o ajunge la o făclie, pe care va s-o aprindă. Câteva minute asupra cramei domni liniştea măsurată de ronţăitul cailor şi de cântarea unei cinteze într-un nuc bătrân, la câteva zeci de paşi de cramă. Tătarii rămaşi afară erau atenţi la cei care pătrundeau în hrubă şi vorbeau între ei. N-au auzit foşnetul paşilor, tiptil măsuraţi pe iarbă. În câteva clipe ţăranii din Novăceşti, peste cincizeci, armaţi cu furci şi topoare, condiişi de Tudor Moţoc Dorondoc, alungară caii, departe, înconjurară tătarii, iar alţii împinseră repede uşile, le încuiară şi le asumară cu bolovani mari, grei, parc-ar fi zidit intrarea. Alţii împresurară pe cei zece tătari, le smulseră iataganele, îi legară de copaci, cu căluşuri în gură, cy să nu mai strige de pomană.</p>
               <p rend="justify">Auzind zgomot la intrarea hrubei, Ibrahim întrebă, aiurit:</p>
               <p rend="justify">—  Ce s-a întâmplat? De ce s-au închis uşile? Iar Toma Neagu, cumplit de speriat, strigă:</p>
               <p rend="justify">—  Ţăranii!…  Ne-au închis…  Am căzut în cursă, vai şi-a…” Chiar în clipa aceea, de afară răsună glasul lui Dorondoc:</p>
               <p rend="justify">—  Aşa! Acolo să vă albească oasele!</p>
               <p rend="justify">—  Eu sunt vornicul Toma Neagu, vai şi-amar! Daţi-mi drumul!</p>
               <p rend="justify">—  Vă căsăpeşte Gâzi Ghirai! Urlă Ibrahim. Vă striveşte în copitele cailor…!</p>
               <p rend="justify">După ce-i lasă o vreme să se zbuciume şi să strige, să se vaicăre şi să ameninţe, Dorondoc vorbi:</p>
               <p rend="justify">—  Nu ieşiţi de-aici până nu daţi pitac către Gâzi Ghirai de răscumpărare pentru Grue şi Voichiţa! Dacă într-o jumătate de ceas nu primim răspuns, facem foc cu băligar la intrare şi vă afumăm până o să vă crape ochii şi vă v-or plesni bojogii.</p>
               <p rend="justify">—  Vai de mineee!…  Cinstite Ibrahim, împlineşte-le voia!</p>
               <p rend="justify">Porunceşte-le tu, să deschidă. Eşti boier, stăpânul acestor locuri. Altminteri te sugrumăm aici.</p>
               <p rend="justify">—  Vă poruncesc să deschideţi uşa! Acum, fără zăbavă!</p>
               <p rend="justify">De afară nu veni nici un răspuns. Înspăimântat tot mai tare, Toma Nea”U începu să se roage şi să se vaiete, încă mai jalnic. Dorondoc îl luă în râa:</p>
               <p rend="justify">—  NU prca ştii să te rogi, jupâne. Mai învaţă! Noi suntem măria sa norodul.</p>
               <p rend="justify">—  Dacă nu deschideţi, vă ucid boierul! Ameninţă Ibrahim.</p>
               <p rend="justify">—  Nici o pagubă! El v-a vuit în hrubă, el să vă scoată!</p>
               <p rend="justify">Bătură în uşi cu lemne şi pietre; strigară în româneşte şi în grai tătar.</p>
               <p rend="justify">—  Pier aici, nevinovat, dacă nu vă înduraţi…  Indurare! Se auzea glasul lui Neagu. Mă omoară Ibrahim!</p>
               <p rend="justify">—  Pieri de mâna acelora pe care i-ai chemat în ajutor!</p>
               <p rend="justify">Izbirile în uşă, opintelile, ameninţările, toate fură zadarnice. Oamenii lui Dorondoc nu se sinchiseau, iar porţile nici gând să se clintească.</p>
               <p rend="justify">—  Ce vreţi? Întrebă Ibrahim, deznădăjduit. Ce să vă dăm?</p>
               <p rend="justify">—  Am spus: pitac către Gâzi Ghirai de slobozirea lui Grue şi a Voichiţei. ^</p>
               <p rend="justify">—  Dă-le pitacul, mărite, vai şi-a…  În genunchi te rog!</p>
               <p rend="justify">—  Îndrăciţilor!…  N-am pe ce scrie…</p>
               <p rend="justify">Nici Dorondoc n-avea; dar Iliuţă tăie o bucată de scoarţă din mesteacănul din preajma cramei, căută în vatră un cărbune de plop şi le vârî prin crăpătura de la ţâţâna uşii. Ibrahim însă abia ştia să-şi scrie numele. Şi acela, mai mult talpa gâştei decât scriere.</p>
               <p rend="justify">Dorondoc dezlegă de copac un tătar, îi puse în mână bucata de coajă de mesteacăn mâzgălită de Ibrahim şi, după ce învăţă cuvintele poruncite de Ibrahim care pe româneşte ar suna: „închis hrubă. Slobozi robii, slobod şi eu”.</p>
               <p rend="justify">Până la tabără, îl însoţiră trei ţărani: Arghir, Veveriţă şi Calomfir. Gâzi Ghirai, auzind pătărania feciorului, s-a înfuriat aşa de tare. Încât a tras hangerul gata să-l împlânte în pieptul olăcarului.</p>
               <p rend="justify">—  Ce ruşine!…  Ce ruşine!…  Închis într-un beci, ca un viezure nerod! Afară, Veveriţă a şoptit la urechea astrologului despre cele făptuite la Corbeni. Aşa că, intrând în cort, nu i-a rămas decât să-l compătimească pe Gâzi Ghirai, cu glasul cel mai îndurerat.</p>
               <p rend="justify">—  Înţeleg: mare ruşine şi nenorocire! Dar…  Voia sorţii, slăvitule. Porunceşte să-l scoată să nu se afle în tabără că fiul…</p>
               <p rend="justify">L-am trimis după aur şi-a căzut în capcană ca un nevrednic. Astrologul îl rugă pe Ghirai să-l asculte pe olăcar, ca să afle mai multe despre nenorocirea fiului. Înţelegând că au fost închişi de nişte ţărani, se tavăpiie şi mai tare de mânie, gata să-şi piardă cumpătul:</p>
               <p rend="justify">—  Ticăloşii!…  Mişeii! În furci, toţi ghiaurii!</p>
               <p rend="justify">—  Dacă-i ameninţi, mărite, îţi ucid feciorul, judecă astrologul. Mai bine răscumpără-l: dai doi robi, pentru un fiu iubit şi viteaz.</p>
               <p rend="justify">—  Viteaz? Cade prins ca un cârtiţoi chior…  Mi-i scârbă de-aşa viteaz!</p>
               <p rend="justify">—  Se mai întâmplă. Şi Tamerlan a fost rob la ghiauri; răscumpărat a ajuns mare han şi l-a prins pe sultanul Baiazid Ilderâm. Povaţa mea, ca astrolog cetitor în stele, este să faci schimbul; deşi fata-i o comoară de frumuseţe şi-i păcat s-o pierzi, dar fiul, fiul tău preţuieşte însutit.</p>
               <p rend="justify">—  E juruită marelui han! Am pregătit darurile şi caii de drum.</p>
               <p rend="justify">—  Daaa! Fu de acord Răpalac. Şi ce s-ar mai fi bucurat prea măritul hantătar de frumuseţea ghiaurei…  Încrederea lui în măria ta ar fi sporit şi…  Dar cum poţi lăsa pe iubitul măriei tale fiu, să piară închis în beci ca un şoarece, sub puterea unor ghiauri? Şi dacă-i îndeamnă Scaraoschi să-l chinuie cu foc şi fum de gunoaie? Dacă-l spânzură? Ce-o să zică măritul hantătar? Ibrahim, viteazul fecior al lui Gâzi Ghirai a pierit pârlit ca un porc cri spânzurat ca o javră? Cum scrie la Coran: din tată nevrednic, fiu ticălos se alege. Şi să nu se zică: feciorul se laudă că-i viteaz, pentru că taică-su a omorât un purece.</p>
               <p rend="justify">—  Dacă-i aşa, îi fac una cu pământul! Pe toţi ghiaurii!</p>
               <p rend="justify">—  Aşa, da: pentru că nu s-a văzut tată atât de nelegiuit încât să-şi lase feciorul să piară, în nenorocire şi ruşine…  Am stat de vorbă cu cei trei ghiauri trimişi de la Corbeni şi-ţi dau sfat: însoţit de cinci slujitori, te duci până la Fântâna Cerbului, cu cei doi robi, lângă măria ta; ei vor aduce pe măritul Ibrahim şi faceţi scjiimbul. Altă cale nu-i.</p>
               <p rend="justify">—  M-au încolţit, blăstămaţii!</p>
               <p rend="justify">—  Şi mai zic trimişii ghiaurilor: să nu cerci a lucra cu gând ascuns, cu viclenie, că pe loc retează beregata lui…  Şi cred că asta nu vrei, bunule şi slăvite părinte. După ce-l slobozi, da, îl tai domnia ta, dacă vrei.</p>
               <p rend="justify">—  Cum se-ndură Alah să mă vadă crăpând de necaz? Şi ce averi pierd…  Ce măriri căpătăm de la preamăritul han…”Nu? Pe fată n-o dau!</p>
               <p rend="justify">—  Horoscopul se tâlcuieşte că trebuie s-o dai!</p>
               <p rend="justify">Şi pe când astrologul se străduia să-l convingă, a intrat eunucul zăpăcit de spaimă şi foarte îndurerat:</p>
               <p rend="justify">—  Slăvite, mare nenorocire! Robii, fugit!</p>
               <p rend="justify">—  Cuuum?</p>
               <p rend="justify">—  Nu ştie Iusuf; cineva rupt lanţul.</p>
               <p rend="justify">—  Ah, blăstămăţie! În tabăra asta mişună iscoadele ghiaurilor!</p>
               <p rend="justify">Şi astrologul rămase crucit; şopti pentru sine: „Astrologule, pe unde scoţi cămaşa? La care stea te-nchini?” Şi tare:</p>
               <p rend="justify">—  Dacă acum ghiaurii nu mai vor schimbul? Cu cine?</p>
               <p rend="justify">—  Să fie spânzuraţi toţi cei care i-au avut în samă!</p>
               <p rend="justify">—  Iusuf văzut: toţi legaţi burduf, căluşe la gură! Scânci eunucul.</p>
               <p rend="justify">—  Pornesc cu toată tabăra la Corbeni! Ii calc în copitele cailor…!</p>
               <p rend="justify">Foarte bine ar fi, dacă ghiaurii n-ar avea strajă pe dealuri şi…  L-ar ucide pe Ibrahim. Apoi s-ar risipi în păduri. După asta, prinde orbul, scoate-i ochii.</p>
               <p rend="justify">—  Aşa-i…  Ce să fac atunci? Ce sfat îmi dai?</p>
               <p rend="justify">—  2ic să nu pierzi vremea: să porneşti numaidecât la întâlnirea cu ghiaurii, ca şi cum n-ai şti că robii au fugit.</p>
               <p rend="justify">—  JjU) nu mă duc! Se răzgândi tătarul, cu o îndărătnică trufie, care-n fapt, ascundea teama.</p>
               <p rend="justify">—  Viteazul Ibrahim, feciorul măriei tale stă de o zi şi-o noapte în hrubă, în întuneric, în umezeală, cu groaza morţii în oase şi măria ta te codeşti? Dacă află marele han…</p>
               <p rend="justify">—  Asta cam aşa-i, înţeleptule astrolog…  A, mi-am amintit: tu m-ai sfătuit să-l trimit pe Ibrahim cu ghiaurul, parşivule!</p>
               <p rend="justify">—  Nu eu, mărite! Ci zodia lui! Eu, cititor în stele de la Persida, am spus să trimiţi pe cel care ţi-i mai aproape de inimă…  Ori, alegându-l pe Ibrahim, nu te-ai gândit îndeajuns că ai pe altul mai aproape de inimă. Deci ai ascultat de îndrumarea stelelor.</p>
               <p rend="justify">Ghirai rămăsese, câteva clipe, foarte încurcat. Apoi strigă, hotărât:</p>
               <p rend="justify">—  Să se pregătească numaidecât caii. Plec!</p>
               <p rend="justify">—  Sfătuiesc să-mi îngădui să merg şi eu.</p>
               <p rend="justify">—  Hai…!</p>
               <p rend="justify">La drum, tătarii galopează ca vântul. Asta-i a lor, iar Gâzi Ghirai goneşte încă mai abraş, sub biciul mâniei ce fierbe cumplit în el.</p>
               <p rend="justify">În vremea asta Moţoc Dorondoc şi oamenii din Novăceşti aşteptau la Fântâna Cerbului. Bine străjuit, Ibrahim se afla prin preajmă. Toma Neagu avea inima cât un purece; şi tot ca purecele îi sălta să-i iasă din piept, în-ţepându-l usturător. Dar, deodată, cine-mi apăreau în vârful dealului, ieşind de pe o cărare ce trecea printr-un huceag de alun^? Român Grue şi Voichiţa. Toţi se minunară, se îmbrăţişară, se bucurară şi doriră să afle cum au scăpat. Răspunse Voichiţa:</p>
               <p rend="justify">—  Cu ajutorul lui Calapăr şi al slujitorului de la cort, Iusuf.</p>
               <p rend="justify">Unii, în cap cu Toma Neagu, ziceau să nu-l mai aştepte pe Gâzi Ghirai. Dorondoc, dimpotrivă:</p>
               <p rend="justify">—  Trebuie să-l răscumpărăm pe Calapăr, aflat acum în mare primejdie.</p>
               <p rend="justify">Sprijiniţi în furci, coase, topoare, îmblăcie, ghioage, novăceştenii se aşezară pe aşteptat.</p>
               <p rend="justify">Dorondoc ceru lui Grue şi Voichiţei să se ascundă în huceag:</p>
               <p rend="justify">—  Lăsaţi-mă pe mine să mă târguiesc cu tătarul.</p>
               <p rend="justify">A  apărut Gâzi Ghirai pe la amiază, încruntat, dar semeţ. Oamenii l-au întâmpinat fără plecăciuni şi fără teamă; ceea ce l-a supărat foarte. Dar când şi-a văzut feciorul între furci şi topoare a trebuit să vorbească blând Şi chiar rugător, îndurerat:</p>
               <p rend="justify">—  Legat?…  Fiul meu, legat?</p>
               <p rend="justify">—  Măria ta, l-ai adus pe Român Grue şi pe Voichiţa? Unde-s?</p>
               <p rend="justify">—  Au fugit!</p>
               <p rend="justify">—  Minţi! Vrei să ne păcăleşti! Strigă Dorondoc, supărat şi furios.</p>
               <p rend="justify">—  Jur!…  Să adeverească astrologul.</p>
               <p rend="justify">—  Atunci, ce facem? Ce schimbăm? Că noi am avut o vorbă: dăm dacă dai. Că zice proverbul: nu-i nebun cine mâncă nouă pite late, ci cel care i le dă pe toate. Dacă nu ne dai oamenii, în schimb ne dai bani, să ne plătim datoria faţă de boierul Toma Neagu.</p>
               <p rend="justify">—  Dau zece pungi de galbeni.</p>
               <p rend="justify">—  Ce spui? Se uimi Dorondoc. Noi îl cunoaştem pe Ibrahim de câteva zile şi am văzut că preţuieşte de zece ori mai mult: o sută de pungi!</p>
               <p rend="justify">—  Mă jefuiţi, tâlharilor! Vorbi tătarul cam în felul lui Toma Neagu.</p>
               <p rend="justify">—  Nu ne ocări cu nume de tâlhari, ca ţi-om zice şi noi o vorbă şi nu ţi-o plăcea, se împotrivi Dorondoc. O sută de pungi, în cap! Că Ibrahim al dumitale e obraz subţire, care cu…  Cheltuială se ţine.</p>
               <p rend="justify">După ce-şi suci şi răsuci calul smucindu-l din frâu, Ghirai porunci unui tătar aflat mai încolo, cu doi desagi pe cal:</p>
               <p rend="justify">—  Aruncă-le cincizeci!</p>
               <p rend="justify">—  O sută! Altfel…  Intră topoarele şi îmblăciile în slujbă. Suduind cumplit în limba lui, silindu-şi calul să cabreze, făcu semn să numere pungile. Dar nici un ţăran nu se apropia de ele. Nici Dorondoc. Asta îl îngrijora şi-l înfuria pe Gâzi Ghirai.</p>
               <p rend="justify">—  Mai avem o dorinţă: să juri pe Coran că, după ce-ţi dăm feciorul şi luăm banii, nu te vei răzbuna pe noi, nu vei prăda satul nostru.</p>
               <p rend="justify">—  Mă scoateţi din sărite!</p>
               <p rend="justify">—  Uite câte topoare stau aţintite asupra lui Ibrahim. Un semn să fac şi îl hăcuiesc ca pe-un bostan bun de dat la porci.</p>
               <p rend="justify">Gâzi Ghirai ceru Coranul şi întrebă ce să jure. Astrologul, ca omul cel mai stăpân pe sine, îi ceru să jure după el, cu mâna pe Coran:</p>
               <p rend="justify">—  Jur să plătesc o sută de pungi de galbeni pentru salvarea fiului meu…  Viteazul Ibrahim şi a tovarăşilor lui. Jur să pun în mâinele lui…  Cum te cheamă, ghiaure?</p>
               <p rend="justify">—  Tudor al lui Moţoc zis Dorondoc.</p>
               <p rend="justify">—  Aşa cum îl cheamă, bani buni şi fără lipsă la număr. Şi mă leg, pe Coran şi în numele lui Alah şi al proorocului Mahomed…  Că nu voi umbla cu vicleşug împotriva românilor şi nici nu voi căuta să mă răzbun pe satele lor. Şi ca să nu fiu ispitit întru aceasta, voi ridica tabăra şi voi pleca, neîntârziat.</p>
               <p rend="justify">După ce căpetenia tătară rosti jurământul, astrologul ceru ca Dorondoc să-l dezlege pe Ibrahim. Treaba se împlini repede. Un slujitor aduse un cal fiului eliberat şi toată ceata porni în galop. Cei zece tătari, însoţitorii lui, rămaşi fără cai, porniră pe jos. Dar, după câteva sute de paşi, patru din ei se întoarseră şi cerură să rămână robii novăceştenilor: decât să-i taie Gâzi Ghirai, pentru nevrednicie, mai bine…</p>
               <p rend="justify">După ce se depărtară tătarii, Dorondoc. Puse să se ridice pungile şi să ie dea pe seama starostelui.</p>
               <p rend="justify">—  Yai şi-amar, ce de bănet! Pizmui jinduitor Toma Neagu.</p>
               <p rend="justify">Din vale se întoarse astrologul Răpalac; descăleca, îşi dezbrăcă mantia cu şapte petece şi pălăria bleaga, îşi smulse bărbuţa, îşi netezi pletele şi, spre uimirea tuturor, deveni Ion Calapăr, prietenul lui Român Grue şi al lui Dorondoc. Dar nu se sfârşiră mirările şi, dinspre huceag, se arătară Voichiţa şi Grue. Mulţumiră oamenilor şi îndeosebi lui Calapăr şi Dorondoc, că i-au ajutat a ieşi din robie. Hotărâră ca banii să se păstreze la obştea satului, pentru nevoile oamenilor, de bir, haraci şi alte angarale.</p>
               <p rend="justify">Aşa, slobozi şi armaţi, Voichiţa şi Toma Neagu poftiră tot satul sus, la conac; slujitorii tăiară cinci berbeci, coapseră cinci cuptoare de pâine, desfundară trei butii de vin şi cu toţii, bărbaţi şi femei, tineri şi bătrâni se ospătară şi se veseliră mai ceva ca la nuntă. În hora care s-a încins, au jucat nu numai Român Grue şi prietenii lui, ci şi Voichiţa şi chiar – spre marea mirare a satului – boier Toma Neagu. Când horele şi veselia erau în toi, Calapăr văzu că printre oameni se strecura unul cu chip cunoscut. Când se apropie de el şi-şi auziră glasurile, începu a râde şi râse de să plesnească, nu alta. Râdea şi Calapăr, dar mai mult de râsul, cam ciudat, al străinului, care nu era altul decât… Iusuf.</p>
               <p rend="justify">—  De ce râzi aşa? Întrebă fostul astrolog. Vorba ceea: pentru un lucru de nimica, râde baba de se strică. Ori tu…  Iusuf, nu babă, căută el să-l imitefcân vorbire.</p>
               <p rend="justify">—  Păi, chiar asta am vrut să zic: sunt român şi hohotesc de râs gândind ce straşnic l-ai păcălit pe tătar.</p>
               <p rend="justify">—  Măi, tu nu eşti niscai sămânţă de viclean?</p>
               <p rend="justify">—  V-aş fi pârât lui Gâzi Ghirai, dac-aş fi fost. N-am făcut-o pentru că m-a robit, m-a schingiuit, m-a umilit. Şi mă bucur ori de câte ori păţeşte una mai boacănă. Iar asta de-acum e în adevăr de pomină.</p>
               <p rend="justify">Povesti apoi cum i-a ajutat pe Român Grue şi pe Voichiţa să fugă din tabăra tătară, cum s-a folosit de zăpăceala iscată de ridicarea pripită a taberei şi s-a ascuns în pădure.</p>
               <p rend="justify">—  Mă cheamă Andrei şi vreau să ştiu dacă aş găsi ceva de lucru în satul vostru.</p>
               <p rend="justify">De dânşii se apropie Măria; privi şi întrebă:</p>
               <p rend="justify">—  Ce cauţi tu la noi, tătarule?</p>
               <p rend="justify">—  Straiul i-i tătăresc; încolo-i Andrei, român şi prieten, lămuri Calapăr, care nu ştia că, în aceeaşi clipă, Leana şoptea la urechea lui Grue:</p>
               <p rend="justify">—  Bădiţă, acasă te-aşteaptă nişte slujitori domneşti, să te prindă şi să te ducă la domnie; vor să te tragă-n tapa, ca răzvrătit şi răzvrătitor.</p>
               <p rend="justify">Când auziră cei trei de-o trebuşoara ca asta, hotărâră să lase satul să petreacă mai departe şi ei să fugă, să li se piardă urma. Zise Calapăr:</p>
               <p rend="justify">—  Aşa-i în viaţă; una caldă, alta rece. Deci, hai frate Român Grue iar, prin lume hoinar, că de-alta n-avem habar.</p>
               <p rend="justify">F&gt;9</p>
            </div>
            <div type="div2">
               <head>O  întâmplare la „Hanul lui Manole” şi altele şi mai şi!</head>
               <p rend="justify">În spătăria mică din Curtea Domnească, Alexandru vodă sfătuia cu unul din slujitorii de taină: armaşul Socol. Încăperea era Întunecoasă şi tristă, sumbră chiar. Ştiindu-se urât de popor, vodă îşi temea zilele şi se ferea de lume şi chiar de lumină. Avea încredere doar în câţiva boieri de-ai lui, cărora le dăruia moşii, îi cinstea cu dregătorii şi-i îndopa cu averi, ca să-l păzească de mânia norodului.</p>
               <p rend="justify">Acum, armaşul Socol îl înştiinţa despre răzvrătirea sătenilor din Novăceşti, despre robirea vornicului Toma Negu şi a fiicei lui, în tabăra tătară.</p>
               <p rend="justify">—  L-am adus ca să-mi fie ajutor şi iată îşi cam face de cap, Gâzi Ghirai.</p>
               <p rend="justify">—  Îşi cam face, slăvite doamne! Dar şi ţăranii din Novăceşti, deşi s-au ridicat împotriva stăpânului şi l-au batjocorit şi schingiuit, totuşi, tot ei l-au dezrobit. Căpetenia răzvrătiţilor este unul Român Grue, pribeag de la Moldova, cu porecla Grozovanul. Pentru că ţăranii, naiba ştie cum? L-au ruşinat răpindu-i feciorul, Gâzi Ghirai a ridicat tabăra şi a plecat în ţara lui, mânios şi scârbit. A trimis vorbă că nu-i mulţumit cu cât îl plăteşti; se-ntoarce numai dacă-i îndoieşti tainul.</p>
               <p rend="justify">—  Hainul!…  M-a lăsat să mă răfuiesc singur cu răzvrătiţii? Şi cât aur i-am dat…  Şi acel Român Grue unde-i acum?</p>
               <p rend="justify">—  A fugit, măria ta, împreună cu doi soţi de-ai lui. De-o lună jumătate, oamenii mei sunt pe urmele lor, dar de prins…  Cred c-au trecut în Transilvania…  Mai rău e că paşa ce la Rusciuc cere să-i trimiţi haraci, peşcheş, hrană şi bani…  Cică să le dai numaidecât, dacă vrei să mai fii domn. Să le dai, să nu-ţi zică răzvrătit, ca lui Ion vodă, ori becisnic ca lui Petru Şchiopul de la Moldova care, nevrând să plătească birul, a părăsit domnia, de mila norodului.</p>
               <p rend="justify">—  Aşa! Dar văd că nu-mi spui cuvânt despre Mihai, marele ban. Nu cumva i te-nchini şi tu, javră, pocitanie cu duhul.</p>
               <p rend="justify">—  Măria ta!…  Ţi-s de credinţă până la mormânt! Am ştiinţă că trimite la visterie toate dările, fără sminteală.</p>
               <p rend="justify">—  Asta ştiu!…  Altceva?</p>
               <p rend="justify">—  Încolo, de…  se sperie Socol, la el, în Oltenia, face cum e datina banilor Craiovei, cam ce vrea.</p>
               <p rend="justify">—  Nu eşti bun de nimic, netrebnicule! Îmi povesteşti nişte nerozii despre răzvrătiţii din Novăceşti şi despre acel mişel ban de Craiova, habar de grijă n-ai!</p>
               <p rend="justify">—  Păi, măria ta, pe Român Grue eu l-am…</p>
               <p rend="justify">An</p>
               <p rend="justify">—  Taci, caţaoane! Mă amăgeşti cu fleacuri. În loc să-mi spui ce zic oamenii despre acel ticălos ban, trăncăneşti despre un Grue. Cine-i nelegiuitul ăsta? Vorbeşte odată, nemernice!</p>
               <p rend="justify">—  Grue l-a păcălit pe Gâzi Ghirai şi i-a luat o sută de pungi de aur…</p>
               <p rend="justify">Iar despre banul Mihai, dacă vrei să ştii adevărul, lumea zice că-i cm drept: pune rânduială în biruri, cerând să plătească fiecare după putere şi dreptate. Nu nedreptăţeşte, nu jecmăneşte, dar nici pe osmanlâi ori pe nogai nu-i sufere, nu le îngăduie a jefui ţara. Aşa zice lumea…  Că s-a înrudit ori împrietenit cu mulţi boieri olteni: Buzeştii, Rudenii, Bălenii, Sţoichivă din Strâmba… Ştii şi măria ta, prea bine asemenea fapte.</p>
               <p rend="justify">—  Procletul!</p>
               <p rend="justify">—  Precum zici, măria ta, mare proclet! Că măria ta pe toate le vezi şi le judeci cu înţelepciune. Nimeni ca măria ta…</p>
               <p rend="justify">Dar, îngrijorat, vodă Alexandru nesocoti linguşirea şi întrebă:</p>
               <p rend="justify">—  De ce crezi, nepricopsitule, că se poartă aşa banul Craiovei?</p>
               <p rend="justify">—  De, măria ta…  Vrea să se arate vrednic înaintea prostimii, pentru că umblă cu gânduri piezişe, adic'lea viclene.</p>
               <p rend="justify">—  Domnia? Domnia vrei să zici? De-aceea unii zvonesc că-i os de domn?</p>
               <p rend="justify">—  Chiar aşa, măria ta: domnia! Răsuflă uşurat armaşul. Cic-ar fi din osul lui Pătraşcu vodă.</p>
               <p rend="justify">După câteva minute de tăcere, vodă Alexandru schimbă glasul:</p>
               <p rend="justify">—  Socol, eu numai în tine am uicredere. Şi nu te poţi piânge: te-am răsplătit totdeauna, berechet: trei moşii cu satele lor…</p>
               <p rend="justify">—  Eşti înţelept, darnic şi…  Bun, măria ta.</p>
               <p rend="justify">—  Şi voi fi şi mai darnic, dacă…</p>
               <p rend="justify">—  Porunceşte, măria ta!</p>
               <p rend="justify">—  Vreau capul banului Mihai. Pricepi, armaş Socol? Capul!</p>
               <p rend="justify">—  Pricep, măria ta: capul!</p>
               <p rend="justify">—  De nu-mi îndeplineşti porunca, te jupoi de viu, îţi umplu pielea cu paie şi-o arunc în lacul Colentinei.</p>
               <p rend="justify">—  Price…  Priceput, măria ta…  cu paie! Se bâlbâi armaşul.</p>
               <p rend="justify">—  Alegi oameni de încredere. Nu-i ştiu, nu-i ştii! Îşi fac treaba; plata şi tălpăşiţa! La turci! Să nu afle nici musca.</p>
               <p rend="justify">—  Am eu un harap buzat fugit din cetele lui Mehmet paşa. Şi…  După aceea, ca să nu trăncănească, îi astup gura cu pământ.</p>
               <p rend="justify">Vodă îi aruncă o pungă cu galbeni; armaşul o prinse din zbor.</p>
               <p rend="justify">—  Să-mi faci treabă bună! Şi să nu uiţi nici de fugarii din Novăceşti. Că nu se ştie ce răutăţi mai fac!</p>
               <p rend="justify">În ceasul când, la curtea domnească, armaşul Socol primea poruncile lui Alexandru vodă, pe-o uliţă a Bucureştiului, printre case mici, înghesuite una în alta, trei prieteni păşeau agale, cu caii de căpăstru. Mergeau fără ţintă. Trecătorii însă îi cam luau la ochi. Ii îneânta frumuseţea chipului celui din mijloc, privirea şugubeaţă a celui din stingă şi zâmbetul duios al celui din dreapta. Adică Român Grue, Ion Calapăr şi Tudor Moţoc al lui Dorondoc, fugarii din Novăceşti. Cel dinţii vorbi Calapăr:</p>
               <p rend="justify">—  Iaca, fraţilor, ne văzurăm şi-n satul lui vodă: căscăm gurile de ni s-au dezbârnat fălcile, dar nu prea avem ce vedea.</p>
               <p rend="justify">—  Calapăr şi Dorondoc cu cai de dârlog, iar Român Grue, uite-l, nu e…  Şi ă îşi omoară slujitorii căutându-ne prin cei codri.</p>
               <p rend="justify">—  Ca să ne ferim de ploaie, ne-am aruncat în lac.</p>
               <p rend="justify">—  Hălăduim chiar sub nasul armaşului Socol şi-i dăm cu sâc.</p>
               <p rend="justify">—  Că tot mai bine-i să porţi un frâu în mână, decât un ştreang la gât.</p>
               <p rend="justify">—  Poate ne apără boierul Toma Neagu, zâmbi Grue.</p>
               <p rend="justify">—  Ţi-ai găsit! Nu-l crezu Calapăr. Să ne pârască, da!</p>
               <p rend="justify">—  Ei, chiar aşa de hain nu-l cred, se înmuie Grue. La urma urmelor, fără noi ar fi zăcut şi azi în lanţuri. Nu-i aşa?</p>
               <p rend="justify">—  Eu o ţin pe-a mea: nici răchita pom, nici boierul om.</p>
               <p rend="justify">Lui Grue nu-i conveni zicala, dar ajunseră în dreptul unui bătrân care, vrând să urce în căruţă nişte saci plini cu grâu, făcu semn celor trei tineri să-i ajute. Puseră umărul şi, în câteva minute, încărcară căruţa. Bătrânul le zise bodaproste:</p>
               <p rend="justify">—  Îmi trebuia un ceas să-i aburc…  Şi-s istovit de puteri. Pornind mai departe, Calapăr reluă vorba despre Toma Neagu:</p>
               <p rend="justify">—  Numai tu, Grue, crezi că vornicului Neagu îi lipsesc doar aripile ca să fie înger.</p>
               <p rend="justify">—  Inima, Calapărule, nu-l lasă să judece limpede: ia aripioarele…  Fiicei şi le-agaţă tatălui, să-l înalţe în cerul bunătăţii.</p>
               <p rend="justify">—  Voichiţa-i altă fire, măi fraţilor! Suspină învinuitul.</p>
               <p rend="justify">—  Dar o vorbă bătrânească zice: aşchia nu sare departe de trunchi.</p>
               <p rend="justify">—  Eu cred că seamănă cu maică-sa, care-i răzăşiţă, ca noi.</p>
               <p rend="justify">Văzând că nu-l pot abate de la părerile lui, prietenii schimbară ei vorba, dar nu prea departe de Novăceşti. Le părea rău: unul că n-o mai vedea pe Măria, altul că nu se mai putea întâlni pe furiş, cu jupâniţă. Calapăr îi tălmăci gândul în felul lui:</p>
               <p rend="justify">—  Cât e lumea şi pământul, pe cuptor nu bate vântul…</p>
               <p rend="justify">—  Dar te dă de gol armaşul Socol, întregi, Dorondoc, zicala; apoi des-cântă: C-o sabie la cingătoare, cu un braţ ceva mai tare şi c-un dram de iscusinţă n-om rămâne de căruţă. Şi murmură cântare: „Foaie verde de mohor, mult mi-i dor şi mult mi-i dor, de satul de pe pripor şi de Măria lui Topor.”</p>
               <p rend="justify">—  Nu mai jeli în dam; ce-a fost verde-a vestejit, ce-a fost dulce s-a acrit, îl întâmpină Calapăr, cu vorbe triste, de lehamite.</p>
               <p rend="justify">—  O să ne mai fie iarăşi bine?</p>
               <p rend="justify">—  Cine ştie când, Român Grue, frate! Eu le văd pe toate cernite.</p>
               <p rend="justify">—  Crămăluitorule! Îl apostrofă Calapăr. Nu-ţi mai rămâne decât să suspini câte-un „vai şi-amar”, ca anume boier.</p>
               <p rend="justify">—  Chiar aşa!…  Mai bine-am privi în jur, la trecători, la case.</p>
               <p rend="justify">—  Adică un fel de…  Hai la bilei, să-ţi cumpăr gâlci, şugui Calapăr. Pc_ajci nu se prea simt sărăcia şi împilarea, observă Grue, schim-bând vorba. Numai işlice şi mantii de mătase şi fir. Şi trăsuri boite roşu, cu armăsari arăpeşti, cu potcoave de argint. Dovadă că altă făină se macină la moara asta din satul măriei sale.</p>
               <p rend="justify">—  Uite-l pe armaşul Socol! Tresări Dorondoc. Să ne-ascundem!</p>
               <p rend="justify">—  Cotim pe uliţa asta, sfătui Grue. Ţineţi-vă tot în dosul cailor.</p>
               <p rend="justify">—  Ei. Socol-Socol, cum am să ţi-o coc, cu pelin şi busuioc, într-un vârf de soc, lingău fără noroc.</p>
               <p rend="justify">Se purta aşa de trufaş printre oameni, că Român Grue simţi un nestă-pânit îndemn de „a-i turti fesul'. Încălecară tustrei şi porniră la trap. Grue trase repede praştia de la oblânc, puse o piatră, roti şi slobozi. Un vâjâit scurt, şuierat. O clipă de linişte şi uluire. Apoi tropote de cai în galop şi râsete tot mai multe, hohotite, sporite de vorbe vesele:</p>
               <p rend="justify">—  O piatră în capul armaşului!…  Nemaipomenit!</p>
               <p rend="justify">—  Uite-i cuşma într-o băltoacă.</p>
               <p rend="justify">—  Cine-a tras?…  Unde-i? Prindeţi-l!…  Striga armaşul.</p>
               <p rend="justify">—  A căzut din cer! Batjocori o voce groasă. Plouă cu pietre!</p>
               <p rend="justify">—  Oricum, a nimerit bine…  se bucură un negustor cu pestelcă verde. Galopând şi depărtându-se, cei trei prieteni nu mai auziră nici furia armaşului, nici înteţirea râsetelor.</p>
               <p rend="justify">—  Eşti cam necugetat, Grue! Dojeni Calapăr.</p>
               <p rend="justify">—  Ştiu; dar mi se părea necuviincios să trec pe lângă dumnealui şi să nu-i zic bună ziua, în felul meu.</p>
               <p rend="justify">După ce cotiră mai multe uliţe, domoliră galopul pe malul Dâmboviţei, în faţa unui han destul de arătos, înconjurat de căruţe cu coviltire de felurite culori: vineţii, negre, verde-spălăcit, cărămizii. Printre căruţe, forfotea lume multă: negustori în strai grecesc, evreesc, armenesc, turcesc, românesc. Unii îşi păzeau sacii ori tarabele cu marfă, cătând, cu privirile, cu glasurile, cu gesturile muşterii şi alişveriş. Legară caii la stănoage, le puseră sub bot trăiştile cu orz şi, aşteptând să-l mestece, sporovăiră între ei, ca oamenii fără treabă şi fără ţintă.</p>
               <p rend="justify">—  Pe-aici or fi umblând oare dinii cu colaci în coadă? Se făcu Dorondoc a întreba.</p>
               <p rend="justify">—  Eu care-am hălăduit prin lume ceva mai mult, dădu răspuns Calapăr, ştiu că dacă ţi-i chimirul plin-bucşit, ţi-i uşor s-aduci a bei turc ori, dacă-i nevoie, a iaurgiu bulgar, a neguţător raguzan, a reiter neamţ şi chiar a grof maghiar.</p>
               <p rend="justify">—  Numai pe prost, banul nu-l poate face mai deştept, îi dădu dreptate Dorondoc, suspinând: Şi uite ce jupâniţe mândre. Să nu te miri dacă o întâlnim şi pe Voichiţa…  Păcat că din scai mieşunea nu odrăsleşte.</p>
               <p rend="justify">—  Ba, dacă îngrijeşti răsadul, odrăsleşte chiar crin cu dulce mireasmă.</p>
               <p rend="justify">—  Vai şi-amar, Român Grue! Râse Calapăr.</p>
               <p rend="justify">—  Dp. C-ar apărea Voichiţa, mult aş vrea să-i văd mutriţa: „Voi pe-aici, mâi voinici…?”. Sau poate ne-ar pârî armaşului…</p>
               <p rend="justify">Grue socoti că dacă vor umbla mereu fugari şi urgisiţi de stăpânire, nici o fată nu se va mai uita la dânşii. Pribegii sunt câini de uşi multe.</p>
               <p rend="justify">—  Aşa-i! Şi boieroaica o să treacă pe lângă tine, strâmbând din nas: Român Grue? Uite-l, nu e…</p>
               <p rend="justify">—  Iaca şi pentru asta avem a săvârşi o ispravă nemaipomenită, să vorbească lumea de noi.</p>
               <p rend="justify">—  Grue, din doi săraci se face doar o pereche de calici. Să vedem ce-o să iasă din trei vântură ţară ca noi.</p>
               <p rend="justify">Intrară în han, se aşezară la o masă lungă şi, privind din când în când muşterii, izvodiră vorbe de duh ori îngânară cântec de inimă albastră, după cum îşi făcuseră obicei: „Pelin beau, pelin mănânc, pe pelin sara mă culc; dimineaţa când mă scol, cu pelin pe ochi mă spăl”…  „Dorul pe unde zboară, face inima uşoară, dar pe mine mă omoară”…</p>
               <p rend="justify">—  Şi dacă tu, Român Grue, vorbi Dorondoc din inimă, cuprinzi în tine, pe lângă meşteşugul luptei cu sabia, al ochirii cu praşLia, al triatei nebiruite, dacă te însufleţeşte un neîntrecut simţ pentru dreptate şi omenie, pentru înţelegerea durerilor norodului, dacă ai un adevărat har al gospodăririi şi bunei orânduiri, dacă ştii să te descurci în cele mai grele împrejurări, însamnă că Voichiţa greşeşte trecând peste dragostea ta cu nepăsare. Dar poate va înţelege că preţuieşti mai mult ca o sută de boieri veliţi.</p>
               <p rend="justify">—  Voichiţa, fraţilor, nu prea ştie nici ce înfloreşte nici ce arde în sufletul meu.</p>
               <p rend="justify">—  Să ghicească, se împotrivi Calapăr, dacă are inimă şi minte! Altminteri e-o gâscă năpârlită.</p>
               <p rend="justify">Ştiau toţi trei că numai împreună se pot apăra, se pot face cunoscuţi; poate şi de aceea o cârmiră spre o…  şagă flămândă:</p>
               <p rend="justify">—  Cât mai avem trei gologani în…  Chimiră, să ospătăm o ţâră! Îşi invită Grue fârtaţii, apoi îl întrebă pe hangiu dacă le poate da masă şi casă.</p>
               <p rend="justify">—  Pentru oameni buni, la hanul lui Manole, casă şi masă bună! Le răspunse hangiul binevoitor.</p>
               <p rend="justify">—  Dar vin, vin de-ăl să turbe căţeaua, ai? Se grozăvi Dorondoc.</p>
               <p rend="justify">—  De bună samă!…  La mine în han vinu-i după punga muşteriilor. Asta-i şi faima hanului lui Manole…  Cai aveţi buni; bani…  Bani aveţi, pe măsură?</p>
               <p rend="justify">—  Unii, cât păr pe broască; alţii, plini de bani, ca râpa de bolovani, ticlui Calapăr.</p>
               <p rend="justify">—  Ei, asta nu-i tocmai bine.</p>
               <p rend="justify">—  Bine, rău – ăsta-s eu. Şi ca să nu crezi că-i pe veresie, îmi pun calul chezăşie.</p>
               <p rend="justify">—  Ei, atunci, sunteţi muşteriii mei, deşi simt eu că, de-acasă, aţi pornit cam cu pripeală, fără bani de cheltuială.</p>
               <p rend="justify">Ne-ai gâcit, jupân Manole. Ai ochi buni şi minte ascuţită. Şi te-ncre-tăm că vom bea cât om putea şi-om plăti când om avea.</p>
               <p rend="justify">—  ^m nimerit-o cu voi: la han cu vad bun, muşterii cu pungă grea ci cu duh sprinten, bine-i să poposească, totdeauna.</p>
               <p rend="justify">—  Qu sprinteneala duhului ar mai merge; dar de greutatea pungii nu r. r-ai putea scuti?</p>
               <p rend="justify">—  Şi ce-aş primi în schimb?</p>
               <p rend="justify">—  De'la el, un cântec de alean, îl arătă Grue pe Dorondoc. De la ăstălalt o zicală de duh, îndreptă arătătorul spre Calapăr. De la mine, o ispravă de pomină şi-o faptă bună, făcu semn spre sine.</p>
               <p rend="justify">—  Cel mai uşor şi mai uşor ni-i să-ţi cmtăm: Că, de urâtul lucrului, stau în fundul hanului, unde mi-i cald şi mi-i bine, cu ulcioru lângă mine; că de harnicei ce sunt, greu mă scol de la pământ.</p>
               <p rend="justify">—  Nici o vorbă de duh nu-i greu de izvodit. De pildă două, pentru noi</p>
               <p rend="justify">_fă hatâr calicilor, că le duci şi traista. Sau: când încapi pe mina calicului, îţi ia şi sufletul, si'irşi Dorondoc.</p>
               <p rend="justify">—  Toate astea le ştiu, râse Manole, că sunt păţit.</p>
               <p rend="justify">—  Aşa-i, interveni Grue, rotind privirea în jur: Cel mai deştept din sat e Stan păţitul. Da, uite, cumpăna fântânii gata-gata să cadă din furcă. Am văzut-o cum am intrat în ograda hanului. *</p>
               <p rend="justify">Hangiul lămuri că, de ieri, a sărit fusul şi n-a găsit un om sprinten să urce până acolo; ar trebui nişte cepuri, ca să…</p>
               <p rend="justify">—  Cinstite hangiule, un topor şi un fus, ceru Grue.</p>
               <p rend="justify">Şi, căpătând cele cerute, toţi trei grăbiră spre fântână; Grue urcă pe furca înaltă, ca atunci când era băiat, în munţii Horaiţei şi se căţăra ca miţa pe tulpină de fag, nalt şi drept ca luminarea.</p>
               <p rend="justify">Un drumeţ se miră de îndrăzneală şi îndemânare, temându-se să nu-i rămână sufletul „pe-acolo, prin cer”. Grue îi răspunse, grfâind:</p>
               <p rend="justify">—  Un căuc de apă unui drumeţ însetat te iartă de-un păcat.</p>
               <p rend="justify">La terminarea trebii, hangiul Manole îi lăudă şi-i încredinţa că se vor simţi bine în han, dacă vor fi tot aşa de harnici şi săritori la treabă. Grue îi mulţumi, iar Dorondoc îi ticlui un cântec:</p>
               <p rend="justify">—  La han la Manole, nu se mâncă doar fasole, ci şi pastrama de berbece, cu pelin din cel mai rece.</p>
               <p rend="justify">Pentru dresul cumpenii şi pentru „cântare”, Manole le făgădui un ulcior de vin. Văzând dărnicia hangiului, cei trei flăcăi se încredinţară că au călcat cu dreptul. Aşezaţi din nou la masă, câteva minute ascultară lăutarii Şi larma glasurilor din jur. Cercară a intra în vorbă cu un vecin de masă, în strai verzuliu, din postav de preţ, cu cuşmă de jder, cu pană de cocor la urechea stingă:</p>
               <p rend="justify">—  Încotro, bădiţă?</p>
               <p rend="justify">—  Încolo! Răspunse drumeţal.</p>
               <p rend="justify">—  Spre Târgovişte ori spre Giurgiu? —- Spre.</p>
               <p rend="justify">—  Cu marfă ori cu treburi poiiticeşti?</p>
               <p rend="justify">—  Cu.</p>
               <p rend="justify">—  Eşti singur ori însoţit?</p>
               <p rend="justify">—  Şi nu şi da.</p>
               <p rend="justify">—  Unde ţi-s soţii?</p>
               <p rend="justify">—  Pe aici şi pe nicăieri.</p>
               <p rend="justify">—  La pungă eşti tot aşa de zgârcit ca la vorbă?</p>
               <p rend="justify">—  Mai!</p>
               <p rend="justify">—  Se vede că vinzi marfă…  Necurată, dac-o faci pe mutul în tufă.</p>
               <p rend="justify">—  De ce? Se nelinişti un pic drumeţul.</p>
               <p rend="justify">—  Păi, neguţătorilor cu marfă bună le merge gura ca meliţa, îl lămuri Dorondoc. Povestesc mai cu haz ca vânătorii, şi-şi laudă negustoria, adică îndrugă la braşoave, de te asurzesc.</p>
               <p rend="justify">—  Lasă-mă-n pace! Se burzului, deodată, muşteriul.</p>
               <p rend="justify">—  Te-om lăsa, omule. Vorba nu-i bună la toate; iar dragoste cu sila nu se poate, cum zice…  Calapăr.</p>
               <p rend="justify">—  Cine-i Calapăr? Se arătă, în sfârşit, curios de ceva.</p>
               <p rend="justify">—  Ia un… Iscodici: cum te vede îţi şi spune: măi, dac-o faci pe misteriosul, pe îmbufnatul, însamnă că n-ai cugetul curat. Că de l-ai avea, s-ar bate calicii la gura ta.</p>
               <p rend="justify">—  De ce să n-am cuget curat?</p>
               <p rend="justify">—  Ştiu eu? Poate vrei a săvârşi vreo poznă, vreo ucidere ceva…</p>
               <p rend="justify">—  Ce… Uci… Eşti nebun? Se înspăimântă cela şi glasul îi tremură UşureL</p>
               <p rend="justify">—  De-o pildă, vrei să furi o lingură ori să ucizi o muscă de-aici, din han şi n-ai vad bun să-ţi ascunzi fapta.</p>
               <p rend="justify">—  Eşti… Sunteţi nebuni de legat! Răsuflă oleacă uşurat muşteriul.</p>
               <p rend="justify">—  Dacă vrei să nu te ia lumea la ochi, măi omule, trage-i de duşcă o ulcică, două, îndrugă braşoave, cântă, fă haz de necaz…</p>
               <p rend="justify">—  Ţineţi-vă poveţele pentru voi!</p>
               <p rend="justify">—  Nu putem; suntem nişte oameni cam ciudaţi: dăm tot ce avem, bani, bucate, straie, sfaturi, pumni…  Tot ce se poate da.</p>
               <p rend="justify">—  Lăsaţi-mă-n pace!</p>
               <p rend="justify">—  Da, dar privirea dumitale speriată cere sfat: despovărează-ţi sufletul.</p>
               <p rend="justify">—  Mă înnebuniţi, palavragiilor! Se ridică şi grăbi spre-ieşire.</p>
               <p rend="justify">—  Se întâmplă ceva în hanul ăsta, şopti Grue. La fântână doi îşi fac semne ciudate, iar cei de colo vorbesc în şoaptă: sigur pun ceva la cale. Sunt armaţi cu iatagane. Unul are şi laţ la brâu, după cât văd eu.</p>
               <p rend="justify">Calapăr povesti, cu oarecare îngrijorare, că în grajd, caii unui turc, îmbrăcat în straie româneşti, aşteaptă înşeuaţi.</p>
               <p rend="justify">—  Ce-or fi vrând? Întrebă Grue.</p>
               <p rend="justify">—  Naiba să-i pieptene cu ragila şi pieptănuşii…  Îi afurisi Calapăr.</p>
               <p rend="justify">Numai să nu ne caute pe noi, se temu Moţoc. Dar dacă or fi urmărind pe unul tot aşa de nevinovat ca şi noi, putem să-l lăsăm în primejdie?</p>
               <p rend="justify">Nu Grue; turcul zice că unde-i calabalâc e şi bocluc.</p>
               <p rend="justify">—  Iar' un năuc se-ntreabă: un' mă duc? Un' mă duc, singur cuc…</p>
               <p rend="justify">Adăugă Dorondoc.</p>
               <p rend="justify">—  Ga lăsăm gluma, fraţilor: eu zic să fim cu ochii în patru. S-ar putea să ne fi luat urma slugile armaşului Socol.</p>
               <p rend="justify">—  Să se folosească pentru asta de un turc? Întrebă Calapăr.</p>
               <p rend="justify">—  Ca să-şi slujească stăpânuL ticălosul ăsta şi-l ia slujbaş şi pe dracul.</p>
               <p rend="justify">În vremea asta, în hala cea mare a hanului, rumoarea creştea; lăutarii ziceau cu foc. Intrând iară muşteriul cel scump la vorbă strigă:</p>
               <p rend="justify">_Ţi-am poruncit, hangiule, să nu mai primeşti pe nimeni în noaptea asta!</p>
               <p rend="justify">—  Iertare, dar rânduiala hanurilor din toată lumea este adăpostirea drumeţilor. Hangiul care nu ţine sama şi de omenie se asamănă cu lotrii.</p>
               <p rend="justify">—  Te spintec cu hangerul! Se-nfurie şi crâşcă muşteriul. Cine-s ăşti trei flăcăi, care ţi-au dres cumpăna?</p>
               <p rend="justify">—  Nu ştiu. Tineri cumsecade, harnici şi…</p>
               <p rend="justify">—  Plăteşti cu viaţa, dacă…</p>
               <p rend="justify">—  Hangiul e fratele tuturor muşteriilor cinstiţi şi omenoşi.</p>
               <p rend="justify">—  Taci că te…  Te sugrum!</p>
               <p rend="justify">Grue şi prietenii auziră ameninţările muşteriului care de fapt nu era defel scump la…  Ameninţări. Hangiul se apropie de masa lor, aducându-le câte o „ciozvârtă aburindă de berbec şi-un vinişor de-ăl sec”.</p>
               <p rend="justify">—  Adus rece, în ulcior, că ni-i sete şi ni-i dor, de pădurea deasă, de mândra frumoasă, urmă Dorondoc cu prohodirea.</p>
               <p rend="justify">Grue ceru să nu fie prea scump vinul, iar hangiul le nâspunse:</p>
               <p rend="justify">—  Vă las mai ieftin, dacă-mi staţi de-ajutor într-o treabă mai…  Grea.</p>
               <p rend="justify">—  Noi asta aşteptăm: să fim de folos, se bucură Grue. Porunceşte.</p>
               <p rend="justify">—  Nu poruncesc, ci vă rog să-mi îmbătaţi nişte muşterii.</p>
               <p rend="justify">—  Dacă-i treabă cinstită, încruntă Grue sprinceana. Cu tâlharii nu vrem să-avem de-a face.</p>
               <p rend="justify">—  Cinstită, dar nu uşoară. Întâi că unul din drumeţi e turc.</p>
               <p rend="justify">—  Pentru că se tem de legea lor, beau pe ascuns, mai avan ca noi.</p>
               <p rend="justify">—  Dar de ce vrei să-i îmbeţi numaidecât? Vru să afle Moţoc.</p>
               <p rend="justify">—  Ca să nu ştie când e miezul nopţii…  Mie nu-mi place să fiu gazdă de ucigaşi plătiţi, că-mi merge buhu şi-mi pierd muşteriii.</p>
               <p rend="justify">—  Şi putem şti cine-i primejduit? Întrebă Grue.</p>
               <p rend="justify">—  În vremea asta, când domneşte unul poreclit „cel Rău”…  Primiţi?</p>
               <p rend="justify">—  Contra ceva mâncare şi mai mult vin, se târgui Calapăr, în glumă.</p>
               <p rend="justify">Că noi, ştii: de plăcintă, gura-mi cântă, de vărzare şi mai tare. Şi la toate eu mă-nchin, c-un pocal mare de vin.</p>
               <p rend="justify">Dar de ce ne-ai ales tocmai pe noi? Vru să ştie Grue. Hanu-i plin.</p>
               <p rend="justify">—  V-am dibuit Isteţi, buni de gură, săritori la nevoie, iubitori de…  Dar Calapăr îi tăie vorba cu una de-a lui:</p>
               <p rend="justify">—  Hangiule, nu-mi mai îndruga minciuni de-ale dumitale, că-s sătul de-ale mele.</p>
               <p rend="justify">—  Pe negoţul meu, că nu-i minciună şi nici vreo urzeală, ci numai dorinţa de a scăpa de nişte ucigaşi; a-i alunga din casa mea.</p>
               <p rend="justify">—  Şi dacă-s ucigaşi cu plată, nu putem şti pe cine li s-a căşunat?</p>
               <p rend="justify">—  Trebuie să fie om cu vază, c-au primit mulţi bani.</p>
               <p rend="justify">—  Pot dormi liniştit, râse Dorondoc; capul meu nu preţuieşte nici o ceapă degerată.</p>
               <p rend="justify">—  Să nu mai lungim târguiala: poftesc să-l amăgiţi cu vorba.</p>
               <p rend="justify">—  Cântecele-i plac? Întrebă Moţoc.</p>
               <p rend="justify">—  Cântă-i; te-ajută şi lăutarii.</p>
               <p rend="justify">—  Eu să-i povestesc isprăvi vitejeşti, se hotărî Grue.</p>
               <p rend="justify">—  Şi eu snoave, surise Calapăr.</p>
               <p rend="justify">Şi tustrei se mutară la o masă, în faţa muşteriilor bănuiţi a nutri gin-duri năsâlnice.</p>
               <p rend="justify">O  vreme, mâncară, băură, iscodiră cu privirea vecinii, ascultară lăutarii ori râsetele, gâlgâitul vinului din ulcioare în căni şi-n gâtlejuri şi mai ales povestirile, vorbele şi semnele celor de la masa megieşă. Când crezu de cuviinţă, Grue se amestecă în vorbă, cu o întrebare:</p>
               <p rend="justify">—  Ai luptat la Eger, ienicerule?</p>
               <p rend="justify">—  Luptat; dar ce priveşte la tine?</p>
               <p rend="justify">—  Eu totdeauna am admirat vitejii…  Hai noroc! Gustă din pastrama asta.</p>
               <p rend="justify">Turcul gustă, o găsi bună şi se îndemnă, lacom la încă trei felii.</p>
               <p rend="justify">—  Mai ia, mai ia! Îl pofti Calapăr. Cu aşa bunătate numai la hanul lui Manole te mai întâlneşti. Ia şi bucata asta! Aşa…  Vorba ceea: rău mâncai, bine mă saturai; nici nu fuse, nici n-ajunse, dar dacă mai era, nu strica. Şi-apoi, cum se spune, udată cu vin, i-o minune! *</p>
               <p rend="justify">—  Nu!…  Nu! Nu estem voia…  Alah pedepsim ala care bem vin!</p>
               <p rend="justify">—  Păcat! Ce e mai dulce ca voroava bună şi vinul cules pe lună? Cântă Moţoc, aplecându-se către turc.</p>
               <p rend="justify">—  Lăsaţi-l în pace! Se răsti la ei muşteriul arţăgos, sărind de la masă şi răcăduindu-se, mânios, iar pana de cocor se clătină-nervoasă.</p>
               <p rend="justify">—  Şezi blând! Îl ţinti Grue cu privirea. Ce-i rău în a-l pofti pe om să guste din vinul nostru? Noi îl poftim şi el trebuie să ne facă plăcerea de a nu refuza.</p>
               <p rend="justify">—  De mâncat poate mânca, pân-o crăpa; dar de băut…  Oprit.</p>
               <p rend="justify">—  Da…  Ala Alah oprim vinul, rosti turcul, cu mare părere de rău.</p>
               <p rend="justify">—  Ei, nu! Uite cum îţi lasă gura apă…  Îl întărită Calapăr.</p>
               <p rend="justify">—  Nu, aista noapte treaz trebuie să fim!</p>
               <p rend="justify">—  Şi…  Curajos, nu? Îl iscodi Grue, surâzând prieteneşte.</p>
               <p rend="justify">—  Curajos, estem! Ama tu de unde ştim?</p>
               <p rend="justify">Moclis sacana, turcule! Se răsti muşteriul misterios.</p>
               <p rend="justify">—  Lasă-l, măi omule, că vinul dă curaj, zâmbi Grue. Şi mi se pare că de curaj are nevoie un…  Ienicer, într-o noapte ca asta.</p>
               <p rend="justify">—  La Coran scriem: vin ala spurcat estem, carne de porcule, tot spurcat!</p>
               <p rend="justify">Ca să-l mai îmblânzească, Român Grue povesti că în vremea bătăliei de la Eger, pentru însufleţirea oştii otomane, cineva trebuia să cuteze a urca un steag cu semiluna sus, pe crenelurile cetăţii. Dar ca s-ajungă acolo, sus, trebuia să doboare trei străjeri. Nici un turc n-avea curaj, deşi paşa făgăduia răsplată bogată. Doar unul singur a îngropat cartea ceea sub ui&gt; muşuroi, a dat pe gât o oală cu vin, a simţit cum începe să-i fiarbă sângele în vine, să-l furnice curajul şi a pornit la luptă. A doborât străjile. S-a căţărat pe creneluri şi a desfăşurat steagul verde. Ceilalţi soţi ai lui n-au vrut să rămână mai prejos; au sorbit şi ei din butelcile de vin de Tokai şi, în câteva ceasuri, au cucerit cetatea.</p>
               <p rend="justify">—  Adivarat!…  Adivarat estem!…  Eu ai văzut ala viteaz. Ama făcut agă!</p>
               <p rend="justify">Dar misteriosul scump la vorbă arătă, hotărât, că acum n-are nevoie de curaj, ci de cap limpede. Toţi au înţeles că-l ţinea din scurt, cu un scop tainic şi parşiv., Grue se prefăcu a nu băga de samă; căută să-l convingă pe ienicer că unora le trebuie curaj ca să beie. Soliman, padişahul cel mare, tot cu vin a întărit inima spahiilor care au pus praf de puşcă la temelia unui turn din cetatea Budei. Turnul a sărit în văzduh, ca o jucărie. Iar pe un spahiu, cel mai îndrăzneţ, padişahul l-a făcut paşă…  Bea de ici, o-nghiţitură măcar, să simţi minunea preschimbării.</p>
               <p rend="justify">—  Ei eu ajungem agă, daca asta noapte treaba buna facem!</p>
               <p rend="justify">—  Taaaci! Răcni muşteriul furios.</p>
               <p rend="justify">—  Nu strigam, bre! Ama tăceam, dară gustam picătura…  Vin.</p>
               <p rend="justify">—  Nu-i voie! Urlă furios scumpul la vorbă.</p>
               <p rend="justify">—  Ienicerule, cum te laşi stăpânit, tu, om al măritului sultan, de un tiran ca ăsta? Gustă din pocalul meu, că de nu, zău, mă supăr şi fac urât.</p>
               <p rend="justify">Turcul apucă pocalul şi-l dădu pe gât din câteva înghiţituri zdravene, horpăite, dovedind că ştie bine gustul vinului şi-i place.</p>
               <p rend="justify">—  Ce faci, ticăloşiile? Na! Sări furiosul, îi smulse pocalul şi-l trânti de podele, dând prilejul lui Grue să se mânie:</p>
               <p rend="justify">—  Dumneata, muşteriule, cauţi sfadă: ne ocărăşti, spargi pocalul cu care noi vrem să ne cinstim un prieten. De nu şezi blând, te legăm de stâipu' cela! Vezi?</p>
               <p rend="justify">—  Nu…  Vă rog, nu! Se muie învinuitul. Plătesc vinul, pocalul…</p>
               <p rend="justify">În acest timp, Calapăr şi Dorondoc îl îndemnară pe ienicer cu încă două Pocale pline. Şi cum Dorondoc îi punea în faţă talerul cu pastrama:</p>
               <p rend="justify">—  Aaah, pastrama a la berbecule pipărat, usturoiet estem…  Asta nu oprit estem de ala Coran.</p>
               <p rend="justify">Mestecă zgomotos şi mai ceru vin, iar Grue îi dădu tot ulciorul. Pu-nându-i gâtul la gură, turcul gâlgâi, în ciuda supărării şi protestelor muşteriului cu pană de cocor la cuşmă.</p>
               <p rend="justify">—  I Pentru ala curaj bem bre! Se dezvinovăţea ienicerul. Ama!…  Alah. Iertam, că mare estem, hâc! Ha-ha!</p>
               <p rend="justify">—  Te spintec cu hangerul, dacă mai bei!</p>
               <p rend="justify">—  Nu mai bem, bre…  Coran…  Coran oprit…  Ama Alah…</p>
               <p rend="justify">—  Muşteriule, vezi-ţi de treabă, că-ţi afli naşul cu noi, de-mi sperii prietenul!</p>
               <p rend="justify">—  Să nu mai bei! Se răţoi omul.</p>
               <p rend="justify">—  Le-ai dat toate pe una şi nici aia nu-i bună, mă pană de cocor! Îl şfichiui Calapăr. Hai noroc, ienicerule şi nu lăsa soţul să ne strice cheful.</p>
               <p rend="justify">Nor-nor-hâc-oc! Sor-sorbim-cum-ghiaurii!…  Gâlgâi de râs şi sughiţă ienicerul.</p>
               <p rend="justify">Ca să-l mai liniştească pe furios, Grue îi grăi cu bunăvoinţă:</p>
               <p rend="justify">—  Pe mine mă cheamă Constantin. Pe dumneata?</p>
               <p rend="justify">—  Tot Constantin…  Nu mai bea, nesocotitule!</p>
               <p rend="justify">—  Constantin floare de crin, mândră floare rea duhoare, îl descânta Calapăr, în vreme ce ienicerul sorbea din ulcior şi sughiţa, lăuda bunătatea vinului şi grozăvindu-se printre sughiţuri;</p>
               <p rend="justify">—  Acuma zugrumam, cât zicem pâs! Crrrţ…!</p>
               <p rend="justify">—  Nenorocitule! Nu mai primeşti nici o para! Îl ameninţă încet furiosul, neputincios.</p>
               <p rend="justify">Dar cei trei prieteni îl încurajau mereu pe ienicer:</p>
               <p rend="justify">—  Cine bea cinci pocale, noroc are! Cum se zice: cinci câştigă, zece bea şi mâncă, ce-i rămâne băga-n pungă.</p>
               <p rend="justify">Dorondoc îi ţinea hangul cântând tânguios şi înduioşător:</p>
               <p rend="justify">—  Vinu-i bun, ulcioru-i mare, inima năcaz nu are, că-l înec cu…  Dealul Mare.</p>
               <p rend="justify">—  Ienicerule, dacă la naştere te-a scăldat maică-ta în lapte de iapă, acum scaldă-te-n vin, ca să fii viteaz şi să placi cadânelor! Îl dăscăli Calapăr, urmărind cum turcul se clătina tot mai tare, lăudându-se printre sughiţuri şi poticniri:</p>
               <p rend="justify">—  Zugrum!…  Zugrum!…  Cum pui găina zugrum la el, mare ban…</p>
               <p rend="justify">—  Ban de argint ori ban de aur? Prinse Grue cuvântul, ca pe-o nadă.</p>
               <p rend="justify">—  Taci! Răcni deznădăjduit şi furios pană de cocor.</p>
               <p rend="justify">Dar strigătul mai rău îl aţâţă pe ienicer, decât să-l cuminţească:</p>
               <p rend="justify">—  Prost estem!…  Mare ban Craiova estem! Hâc!</p>
               <p rend="justify">—  Pe banul Craiovei vrei să-l sugrumi? Întrebă Grue.</p>
               <p rend="justify">—  Taci, nenorocitule!…  Aiurează, oameni buni, aiurează, beţivanul!</p>
               <p rend="justify">—  Chiar dacă limba se mai împleticeşte, gura beţivului tot adevăr grăieşte.</p>
               <p rend="justify">—  Adevăru-i că nici noi nu-l putem suferi pe banul Craiovei, zise Grue. E-un răzvrătit!</p>
               <p rend="justify">—  Cine-ţi dă voie să-l ocărăşti? Se grozăvi furiosul. E om bun şi drept! Nu dau voie să…</p>
               <p rend="justify">—  Cică s-ar fi sfădit cu vodă, iscodi Dorondoc. Aşa s-aude.</p>
               <p rend="justify">—  Nu-i adevărat! Chiar acum l-a chemat la curte, pentru sfat.</p>
               <p rend="justify">—  Da? Se miră Calapăr. Vezi cum e lumea? Vorba bună greu răsună, iar cea rea umblă ca vântul, umplând pământul cu duhoarea-i.</p>
               <p rend="justify">—  E miezul nopţii…  Hai, ienicerule! Porunci furios pană de cocor.</p>
               <p rend="justify">—  Nu bem, plecam! Se clătină turcul. Miez noapte estem, plecam!</p>
               <p rend="justify">—  Deci să bem şi să cântăm până în zori! Îndemnă Grue. Noroc!</p>
               <p rend="justify">—  Noroc! Iuhu…  Plecam!…  Hai… Hâc! Bun vin estem. Dam!</p>
               <p rend="justify">—  Mergem şi noi! Se oferi Grue. Să vă fim de ceva ajutor. Musafirul arţăgos se împotrivi deznădăjduit; dar Calapăr se încăpăţână să meargă toţi.</p>
               <p rend="justify">—  Hai, ienicere! Ce nu pot face zece cuminţi, strică un smintit. Hai, turcule! Hai, viteazule, hai…!</p>
               <p rend="justify">—  Un'e? Zugrumam ban Craiovi? Hâc! Bem ala ulcior şi mergem.; Zugrumam…  Crrrţ!…  Voi uitam cum…</p>
               <p rend="justify">—  Vorbe de beţiv! Clocotea pana de cocor. Nu-l ascultaţi!</p>
               <p rend="justify">—  Auzi, viteaz ienicer? Te face beţiv!</p>
               <p rend="justify">—  Nuuu!…  Voie nu dam!…  Se împotriveşte, clătinat cu limba, încleiată.</p>
               <p rend="justify">—  Du-te şi te culcă, nenorocitule! Îl ocărî pana de cocor. Grue îl apăra, numindu-l prieten, iar Calapăr îl sfătuia:</p>
               <p rend="justify">—  Unde bei şi-unde mănânci, acolo-i bine să te culci.</p>
               <p rend="justify">—  Hai! Urlă furiosul, holbând ochii şi zăngănind iataganul.</p>
               <p rend="justify">—  Nu mergem cu, hâc! Tine. Cu ei vrem mergem…  Vrem şi punga dam…  Aur!</p>
               <p rend="justify">Şi puse o pungă în palma lui Calapăr, sărutându-l îmbăiat.</p>
               <p rend="justify">—  E plină, ienicerule? O cântări flăcăul în palmă, f ăcând cu ochiul lui Grue.</p>
               <p rend="justify">—  Plin estem…  Hai pândim ala ban…</p>
               <p rend="justify">—  Taci! Te străpung cu… Crâşcă amarnic muşteriul arţăgos, dar Grue îl luă în piept, silindu-l să se depărteze şi să lase iataganul în teacă:</p>
               <p rend="justify">—  Nu fă omor, slujitor al armaşului Socol, că dai de dracul cu noi!</p>
               <p rend="justify">La semnul lui Grue, Calapăr şi Dorondoc îl prinseră de braţe pe arţăgos şi, în ciuda zvârcolirilor şi a înjurăturilor, îl dezarmară şi-i legară mâinile cu un curmei, iar Calapăr râse, ca de obicei:</p>
               <p rend="justify">—  În funii legat fedeleş, îl duceau până la Ieşi şi, ca să nu facă omor, îl ducem la obor, să-l vindem la hingher, pe sare şi piper…</p>
               <p rend="justify">—  Deocamdată să-l împiedicăm a face vreun rău! Lămuri Grue lumea adunată în jur, curioasă să afle pricina strigătelor. Ienicerul cercă să se ridice de pe scaun, dar se împiedică în şalvari şi se burzului că nu-şi găsea iataganul:</p>
               <p rend="justify">—  Hâc! La dreapta mutam ala iatagan…  Hai!…  Dam ulcior şi plecam, bre…</p>
               <p rend="justify">—  Unde trebuie să mergem? Întrebă Grue.</p>
               <p rend="justify">—  N-am 'abar, bre!…  Om…  Mare ala, banule, intrat casa, hâc! Ştim, ştim…  Calea Craiova…  Crrrţ! Se bălăbănea turcul ameţit bine.</p>
               <p rend="justify">—  Amân-o pe altă dată. Acum se luminează de ziua; ne vede lumea.</p>
               <p rend="justify">—  Trebă zugrumam…  Luam bani…  Turc om cinstit estem!… Hâc!…  Şi se prăbuşi beat mort.</p>
               <p rend="justify">—  Punga-i la noi, hotărî Grue. Plătim vinul, pastrama şi ne mai înţolim oleacă. Tu, ienicerule, eşti bine îmbrăcat.</p>
               <p rend="justify">Înţelegând despre ce era vorba, oamenii din han făcură haz, îl su-duiră pe cel cu pană de cocor la cuşmă şi-l lăudară pe Grue şi pe soţii lui. Dar, deodată, de-afară s-auziră strigăte furioase şi armaşul Socol năvăli în han:</p>
               <p rend="justify">—  Unde-i ticălosul? Avea de împlinit poruncă domnească…</p>
               <p rend="justify">—  Dacă-i vorba de ucigaşul plătit să-l omoare pe banul Craiovei, uite-l colo, legat fedeleş, îl înfruntă Român Grue.</p>
               <p rend="justify">—  Cine a îndrăznit! Spumegă armaşul.</p>
               <p rend="justify">—  Noi! Răspunseră tustrei, calmi, aproape binevoitori.</p>
               <p rend="justify">—  A, voi?! Slujitori, împungeţi-i cu suliţele! Urlă Socol. Grue trase sabia; ceilalţi doi îl imitară:</p>
               <p rend="justify">—  Îndărăt, mişeilor!</p>
               <p rend="justify">—  Nu cutezaţi, că vă fac pastrama! Ameninţă Calapăr.</p>
               <p rend="justify">—  Nu vă-apropiaţi, că vă mănânc coliva! Se aşeză Moţoc în poziţie de luptă.</p>
               <p rend="justify">Şi lumea din han începu să strige, mânioasă:</p>
               <p rend="justify">—  În lături armele!…  Afară! Aceşti tineri ne-au mântuit de ruşinea unui omor!</p>
               <p rend="justify">Încolţit, armaşul Socol râse silit şi vorbi tare:</p>
               <p rend="justify">—  Dar eu n-am nimic cu voi! Am…  cu cei care voiau să-l ucidă pe banul Craiovei. N-aţi înţeles voi…  Bine.</p>
               <p rend="justify">—  Iar noi, se înălţă Grue pe vârfuri, cu cei care plătesc ucigaşi cu pungi din visteria ţării!</p>
               <p rend="justify">Armaşul Socol se făcu a nu auzi învinuirea şi porunci:</p>
               <p rend="justify">—  Slujitori, luaţi-l pe cel legat în funii şi pe ienicerul beat.</p>
               <p rend="justify">—  Pe ienicer nu-l dăm! Se împotrivi Grue. E beat; noi i-am dat să bea şi nu vrem să sufere din pricina noastră.</p>
               <p rend="justify">—  O să-i fie moartea mai uşoară…  Luaţi-l!</p>
               <p rend="justify">—  Nu cercaţi! Se îndârji Român Grue. Voi sunteţi cinci, noi cincisprezece.</p>
               <p rend="justify">—  A, îndemni la răzvrătire? Înconjuraţi-i! Sunt… Tâlharii din Novăceşti!…  Porunci slujitorul domnesc.</p>
               <p rend="justify">Dar cei trei nu se înspăimântară; mai ales că oamenii începură să le aducă laude şi încurajări. Calapăr vorbi:</p>
               <p rend="justify">—  Jupln armaş, acum dacă ne-ai cunoscut, bine-i să-ţi iei tălpăşiţa şi să ne laşi în pace. Norodul nu vrea ca banul Craiovei să fie ucis. Vrea ca armaşul Socol să încalece şi să plece de bună voie, zicând bogdaproste că scapă teafăr.</p>
               <p rend="justify">—  Să plece!…  Să plece! Şi hanul clocoti de strigătele muşteriilor.</p>
               <p rend="justify">Neavând încotro, armaşul ieşi, furios foc, zdrăngănind iataganul şi ameninţând:</p>
               <p rend="justify">—  Mai auzi tu, de mine, Român Grue!</p>
               <p rend="justify">—  Eu nu doresc să mai aud de ucigaşi plătiţi.</p>
               <p rend="justify">—  Cară-te!…  Cară-te cât mai repede! Striga lumea, mânioasă, iar Calapăr îl boscorodi spre hazul tuturor:</p>
               <p rend="justify">—  Opt cu-a brânzei nouă! Drag nu-mi eşti, drag să nu-mi fii, pe la noi să nu mai vii! Să nu faci cale-nturnată, nici mâine, nici altă dată…</p>
               <p rend="justify">Şi, iaca aşa, mai mult din întâmplare, cei trei şi-au dat obolul la salvarea vieţii unui om vrednic şi drept: Mihai, banul Craiovei.</p>
               <p rend="justify">Dar, la scurtă vreme, aflând Alexandru vodă de asemenea întâmplare, l-a certat cu biciul pe armaşul Socol şi l-a închis în beci, cu gând să-l taie. L-a chemat la sine pe aga Scarlatache Dudău, om cu suflet negru, pizmaş şi cam tanău. A adunat repede sfatul domnesc şi, cu ameninţări, l-a silit să-l osândească la moarte pe banul Mihai, ca uneltitor împotriva domniei. După sfat, aga Dudău se fălea către voievod şi povăţuia:</p>
               <p rend="justify">—  Peste măsură de cutezător acel proclet şi răzvrătitor, măria ta. Unde nu mi-ţi înşfăcase sabia cu stânga, gata să mă căsăpească, dar l-am răzbit. Trebuie să-i punem capul numaidecât, înainte de a afla prostimea…  Dacă nu-l împresurau arnăuţii mei şi eu nu…  Dădeam cu *pada, acum tot divanul zăcea-n sicrie. Dacă nu chiar tot, măcar juma!</p>
               <p rend="justify">—  Da, ne secera pe toţi, încuviinţă vodă, cu un obraz supărat şi cu celălalt vesel. Socol e vinovat că răzvrătitul n-a pierit în noaptea când a intrat în Bucureşti, cum am poruncit. Scăpăm atunci de el, pe neştiute; lumea afla că l-a ucis un ienicer nebun. Şi gata!</p>
               <p rend="justify">—  Mulţi boieri mormăiau în bărbi, făcu Dudău pâră şi numai de teama ştreangului n-au ridicat glas pentru răzvrătit. Drept aceea, zic să vâr doi-trei călăi în temniţa domnească şi să-l sugrume pe muteşte.</p>
               <p rend="justify">—  Nu-i bine! Boierii m-ar învinui că-s rău şi ucigaş.</p>
               <p rend="justify">—  Nu-ţi pese, măria ta! Divanul l-a osândit.</p>
               <p rend="justify">—  Nu vreau să aţâţ mai tare nici mânia prostimii. Mă cam tem.</p>
               <p rend="justify">Ce ştie prostimea?! De-l spânzur, aleargă să-l vadă, ca la Panaramă.</p>
               <p rend="justify">—  N-ai auzit ce-a păţit Socol, tâmpul, la hanul lui Manole?</p>
               <p rend="justify">—  Acolo s-au amestecat şi răzvrătiţii din Novăceşti, unul Român Grue Şi soţii lui.</p>
               <p rend="justify">'  Ai grijă, Dudăule! Nu cumva Român Grue ăsta s-ajungă glasul Prostimii nemulţumite, să fie mai ascultat decât poruncile domneşti.</p>
               <p rend="justify">—  Iţi faci spaimă în dam, măria ta! Trei pribegi, trei zăpăciţi. Le fac eu capătul!</p>
               <p rend="justify">—  Nu vreau să trec drept un domn rău, cum am mai zis.</p>
               <p rend="justify">—  Păi să-mi fie cu iertare, mărite doamne, dar chiar aşa îţi zice prostimea.</p>
               <p rend="justify">—  Îndrăzneşte?</p>
               <p rend="justify">—  Prostime netrebnică, doamne! Dă porecle neroade: Mircea Ciobanul, Vlad Ţepeş, Ştefan Surdul, Petru Şchiopul, Alexandru cel…</p>
               <p rend="justify">—  Mă tem, Dudău! Mă tem…!</p>
               <p rend="justify">—  N-ai de oe, măria ta. Norodu-i doar moftoros şi rău de gură: dă porecla şi atât. Mai multe nici pricepe, nici poate. Porecla măriei tale, acest mare ban a scornit-o. Anume, ca lui să i se spună…  Cel Bun.</p>
               <p rend="justify">Vodă porunci, încă o dată, să lucreze cu băgare de seamă, că norodul oricând se poate burzului, obraznic. Să se arate că „acela”, adică banul Craiovei, a uneltit, pe sub ascuns, să-i ia scaunul domnesc şi că, pentru asemenea nelegiuită faptă, sfatul l-a osândit la moarte.</p>
               <p rend="justify">—  Dar n-ar strica, măria ta, să-l pun şi la ceva cazne, să-i moi cer-bicea, să nu se mai ţină aşa falnic.</p>
               <p rend="justify">—  Dacă tot îl tăiem, n-ar strica să-şi mărturisească, singur, în faţa lumii, vinovăţia. Poate, cu ăst prilej, prostimea îmi schimbă şi porecla.</p>
               <p rend="justify">—  Da, am eu grijă să-ţi spună „cel drept” ori chiar „cel bun”.</p>
               <p rend="justify">—  Pentru împlinirea osândei, faci pod înalt în piaţă, aduni multă lume şi…</p>
               <p rend="justify">Dar la ceasul când Alexandru vodă îşi urzea planurile lui, la Hanul lui Manole drumeţii poposiţi vremelnic tăifăsuiau între dânşii. Că, de când e lumea lume, hanurile au fost un fel de moară unde se macină făina măruntă a tuturor ştirilor şi zvonurilor. Ziceau unii, de-o pildă:</p>
               <p rend="justify">—  Sfatul domnesc l-a osândit pe banul Mihai la moarte, numai pentru că-l iubeşte norodul.</p>
               <p rend="justify">—  Şi pentru că-i om tare, neînfricat, drept, bogat în gânduri măreţe.:</p>
               <p rend="justify">—  A îndrăznit să intre în hăţaşul lupului, să-l înfrunte.</p>
               <p rend="justify">—  Doisprezece boieri au jurat că-l ştiu feciorul din flori al Tudorei, prea frumoasa din Târgul de lână de la Gura Ialomiţei, zămislit cu Pătraşcu vodă cel Bun. De-aia îşi zice „os de domn”.</p>
               <p rend="justify">—  L-au osândit că umblă după domnie.</p>
               <p rend="justify">—  De-o lua domnia, ne-ajută să scuturăm toate jugurile şi robiile de pe grumaz.</p>
               <p rend="justify">—  Oare ce-or zice Eomân Grue şi soţii lui, când cr afla că bărbatul pe care l-au salvat, va fi totuşi ucis?</p>
               <p rend="justify">—  Vor răscula norodul!</p>
               <p rend="justify">Aşa vorbeau, în seara aceea de vară călduroasă, mulţi din drumeţii aflaţi în hanul lui Manole.</p>
               <p rend="justify">Român Grue şi prietenii lui munciseră toată ziua în grădina hangiului şi-acum hodineau un pic, sub un cireş bătrân, lângă care era înjghebată un fel de colibă. Ca de obicei, Moţoc îngâna cântec din fluier, Grue îşi dregea şaua, iar Calapăr, mai trudit, moţăia. În depărtare, spre apus, scăpărau fulgere şi răbufneau tunete, din mormanul de nouri ca smoala. În prisacă, albinele se strânseseră în jurul urdinişului şi făceau vânt cu aripile, să primenească aerul, ca să nu se topească fagurii de atâta căldură.</p>
               <p rend="justify">—  Calapărule, ai început să mâi porcii la jir? Îşi trezi Dorondoc prietenul, iar acesta tresări:</p>
               <p rend="justify">—  Am visat urât: mă împresurase Socol, cu o sută de slujitori. Aveam o secure în mână care se învârtea îndrăcit şi n-o puteam opri, de parcă izbea singură. Oboseala îmi muiase braţele. Gândeam ca femeia leneşă: de fus sar în sus, de furcă îmi fac nălucă…</p>
               <p rend="justify">Deodată, printre tunete, auziră foşnet de iarbă în preajmă şi, după tufe, se ivi un urs. Şi cei trei ar fi încremenit de spaimă, dacă n-ar fi fost urmat de un băieţel cunoscut: Iliuţă.</p>
               <p rend="justify">—  Ce faci pe-aici, isteţule? Întrebă Calapăr, bucuros.</p>
               <p rend="justify">—  Joc ursul, bădiţă, ca să nu mor de foame…  Stai jos, Marţine, jos!</p>
               <p rend="justify">—  Şi, umblând cu ursul, ce-ai mai auzit prin ţară?</p>
               <p rend="justify">—  De toate, bădiţă Grue; dar mai mult rele decât bune.</p>
               <p rend="justify">—  Aşa-i în viaţă, Iliuţă: nu-i miere fără fiere.</p>
               <p rend="justify">Vorbeau agale, moleşiţi de căldură; dar fulgerele şi tunetele se apropiau tot mai mult şi mai ameninţătoare.</p>
               <p rend="justify">—  Pe la Novăceşti ai mai fost? Întrebă Dorondoc, într-o doară.</p>
               <p rend="justify">—  Dintr-acolo am venit acum trei zile. S-a aflat că Andrei eunucul, care a fugit cu dumneavoastră din tabăra tătarilor, este vărul jupâniţei Voichiţa, răpit de tătari, de mult, de când era micuţ.</p>
               <p rend="justify">—  Uite minune!…  Parcă acum mi-i şi mai drag, se bucură Grue.</p>
               <p rend="justify">—  Hm…  Pentru fragă şi frunza mi-i dragă…</p>
               <p rend="justify">—  N-o să uit nicicând, Calapăr, că datorită ţie şi lui Andrei, noi, adică eu şi Voichiţa, am scăpat teferi din mâinile lui Gâzi Ghirai.</p>
               <p rend="justify">Iliuţă parcă citea pe feţele lor părerea de rău că au plecat din sat:</p>
               <p rend="justify">—  Bunicul spune că atâta vreme cât domneşte vodă ăsta de acum, nu vă puteţi întoarce în Novăceşti. Tot fugari o să vă numiţi.</p>
               <p rend="justify">Moţoc încuviinţă dând din cap şi făcu semn să intre în colibă: începuse să plouă cu picuşuri mari, iar fulgerele şi tunetele se rupeau deasupra capetelor. Le părea bine de ploaie, că legumele hangiului aveau mare nevoie de apă. Iliuţă întrebă dacă poate vârî ursul în colibă.</p>
               <p rend="justify">—  J într-un bordei de lut, patru oameni şi-un urs mut…  Făcu haz Cala-Păr, privind încântat cum intra dihania în colibă, cuminte şi supusă. Ori şi mai bine: şoarecele-n gaură nu încăpea, dar după el tigva târa.</p>
               <p rend="justify">Afară vântul s-a schimbat în vijelie; ploaia răpăia în rafale. Cum furtuna a ţinut mai bine de un ceas, Dâmboviţa a şi început să iasă din matcă. Grue se îngrijoră:</p>
               <p rend="justify">—  Dacă rupe zăgazul îneacă toate straturile.</p>
               <p rend="justify">—  Iiupă-l! Are hangiul bani să-l dreagă, se arătă Calapăr nepăsător.</p>
               <p rend="justify">—  Păcat! Nu-i bine să se părăduiască muncă degeaba? Hai să întărim zăgazul. Hai, nu vă mai codiţi. Hârleţe, lopeţi, un topor!</p>
               <p rend="justify">—  Când căpitanul zice „hăis”, tu poţi trage „cea”? Se-nvoi Calapăr. Merse şi Iliuţă, cu ursul după el. Şi, prin ploaia deasă încă, lucrară de zor la întărirea zăgazului; tăiară o salcie, o răsturnară peste zăgaz, că-rară brazde, crăci, pământ. Cu străduinţă multă şi cu îndemânare, până în zori, au înfundat toate locurile pe unde năbuia apa. Din când în când, mai aruncau câte o glumă, ca de pildă descântecul lui Dorondoc de legare a ploilor: „Şapte restee şi trei curmee, ploile să stee”. Când, la răsăritul soarelui, a venit hangiul Manole, stăpânul grădinii, i-a aflat spăiându-şi uneltele, obrazele şi straiele de glod.</p>
               <p rend="justify">—  Că nu-i uşor să trudeşti o noapte întreagă, în luptă cu apa miloasă şi furioasă, lămuri Dorondoc pe -hangiu.</p>
               <p rend="justify">—  Veneam să văd prăpădul: un lac deasupra grădinii şi…</p>
               <p rend="justify">—  Şi legumele, pe apa sâmbetei, îl întregi Calapăr.</p>
               <p rend="justify">—  Vă măresc simbria, flăcăilor! Hotărî, de la sine hangiul.</p>
               <p rend="justify">—  N-o să ne strice. Când e vorba de simbrie, nimeni nu zice ia-mi, ci dă-mi, că…</p>
               <p rend="justify">Dar n-apucă Moţoc să ducă vorba până la capăt, că ursul începu să mormăie, în chip ciudat.</p>
               <p rend="justify">—  Face-a primejdie, tălmăci Iliuţă, cunoscător al năravurilor ursăreşti.</p>
               <p rend="justify">—  Da, fiara adulmecă primejdia mai bine ca omul: are un simţ al ei…  Se uită spre luncă. Vede el ceva, acolo…</p>
               <p rend="justify">—  S-aud paşi foşnind prin frunze! Ciuliră urechile.</p>
               <p rend="justify">—  A lucit un iatagan! Tresări Grue. Sunt slujitorii lui Socol…  Fugi, hangiule, că pe noi ne caută!…  La luptă, flăcăi</p>
               <p rend="justify">—  Au suliţi…  Şi iatagane! Se speriară Calapăr şi Iliuţă.</p>
               <p rend="justify">—  Sunt mulţi!…  Prea mulţi!…  Chibzui Dorondoc.</p>
               <p rend="justify">—  De unde-aţi răsărit, blăstămaţilor? Întrebă Român Grue, dar slugile agiei în loc de răspuns se repeziră asupra celor patru prieteni şi lupta se încinse, furioasă. Dădeau cu putere, icnind şi ocărind.</p>
               <p rend="justify">—  A, tu eşti muşteriul cu pană de cocor?! Îl recunoscu Grue.</p>
               <p rend="justify">—  Eu!…  Na! Izbi cu sabia, dar Grue se apără cu sapa.</p>
               <p rend="justify">—  Te-te la el! Se mânie Calapăr; pe cine nu-l laşi să moară nu te lasă să trăieşti, jigodia naibii!</p>
               <p rend="justify">—  Vă pun capul jos! Scheună pană de cocor. Din pricina voastră stăpânul meu, armaşul Socol…</p>
               <p rend="justify">—  Ha-ha! Uite de ce-oi mai plânge eu acu, râse Calapăr, rotind sapa.</p>
               <p rend="justify">—  Predaţi-vă! Noi suntem doisprezece voi…  Trei!</p>
               <p rend="justify">—  Vorbi şi nea Scarlat, că şi el e din sat! Îl înfruntă Calapăr.</p>
               <p rend="justify">De departe, hangiul îi îndemna să încalece şi să fugă; dar nu mai puteau: îi înconjuraseră din toate părţile. A_- aleargă dumneata şi vină cu ajutor! Ceru Român Grue. Iliuţă vru să asmuţă ursul, dar Moţoc îl opri:</p>
               <p rend="justify">—  Nu! Ţi-l ucid tâlharii…</p>
               <p rend="justify">Şi pe când pană de cocor striga la ei să se predea, la semnele lui Grue se strânseră aproape, unul lângă altul şi se retraseră în prisacă. Dădură în urmăritori cu sapele, cu lopeţile, cu toporul, doborând patru dintre ei. Pana de cocor le tot striga să se predea, îşi silea oamenii să-i împresoare şi să-i strângă în cerc tot mai strimt.</p>
               <p rend="justify">—  V-am prins ca-n vârşă!…  Ţineţi-vă bine, şoimilor! Îşi îndemna slujitorii, în vreme ce Român Grue şopti:</p>
               <p rend="justify">—  Treceţi fiecare lângă un ştiubei şi aruncaţi-l, repede, în capul urmăritorilor!…  Şi tu, Iliuţă, hai!</p>
               <p rend="justify">Şi cât ai zice una, patru ştiubee-buduroaie izbiră în atacatori. Mii şi mii de albine furioase se năpustiră, năpădindu-le feţele, mâinile, buzele, ochii, silindu-i s-o ia la fugă, numai să scape de potopul gâzelor burzuluite şi înţepătoare.</p>
               <p rend="justify">—  Poftim! Râse Grue. Luptaţi-vă cu gângăniile pământului. Bonzăirea albinelor burzuluite se amesteca, hazliu, cu vaietele celor care se grozăviseră, cu câteva clipe mai înainte:</p>
               <p rend="justify">—  Valeu!…  Mă orbesc!…  Muştele dracului!…  Ce usturime…!</p>
               <p rend="justify">Cele mai multe parcă se năpusteau asupra celui cu pana de cocor, şi-lindu-l să se vaiete şi să fugă, dând din mâini ca un turbat, pierzându-şi cuşma, cu pană cu tot. Grue strigă la ai săi:</p>
               <p rend="justify">—  Fuga, la cai!…  Iliuţă, încalecă pe urs…!</p>
               <p rend="justify">În mai puţin de două minute galopau călări, lăsând slujitorii agiei în seama albinelor, să-i pedepsească ele, cu acul lor micuţ, dar plin cu venin usturător.</p>
               <p rend="justify">Dispărând, Român Grue şi prietenii lui nu s-au ascuns nici în codrul Vlăsiei, nici în luncile Dâmboviţei. Ci după ce s-au spălat frumos la o cişmea de pe marginea drumului, s-au întors, călări, pe alt drum, tot în Bucureşti. Erau bucuroşi că au scăpat; îi mâhnea doar gândul că Iliuţă şi ursul lui s-au rătăcit Niciunul din cei trei nu ştiau cum s-a întâmplat una ca asta.</p>
               <p rend="justify">Dar iată că, pe uliţi multă lume grăbeşte spre piaţa din faţa curţii domneşti, unde, din porunca agiei, se înălţase un pod, un eşafod înalt. Tră-gind cu urechea la vorbele oamenilor, Grue şi ai lui aflară că vodă a osândit la moarte pe cineva, pe cineva mare. Şi chiar aşa era, osânditul se numea Mihai, banul Craiovei.</p>
               <p rend="justify">Când Dorondoc întrebă o femeie ce vină i-au găsit, aceasta îi răspunse, cu mâhnire şi obidă:</p>
               <p rend="justify">Vina că-i om drept şi nu sufere răutăţile lui vodă.</p>
               <p rend="justify">—  Ia mai tăceţi! Le bruftului un bărbat. Duceţi-vă, repejor, la vatră şi prunci! Nu mai trăncăniţi veşti-poveşti pe uliţă!</p>
               <p rend="justify">Ba chiar un slujitor domnesc porni să le alunge cu biciul, ca pe-un cârd de gâşte găgăitoare.</p>
               <p rend="justify">—  Închideţi pliscul şi nu mai palavragiţi…</p>
               <p rend="justify">Român Grue, Calapăr şi Dorondoc s-au oprit, călări, mai la o parte, chibzuind ce au de făcut. Calapăr căută să domolească ameninţările şi biciuirea slujbaşului domnesc:</p>
               <p rend="justify">—  Omule, nu ţi-i ruşine să dai în femei, cu toroipanul? N-ai aflat că muierea-i fire slabă, dulce şi gingaşă, salbă la inima bărbatului? Că nu se cuvine s-o atingi nici c-o floare?</p>
               <p rend="justify">—  Uite-un flăcău de treabă! Îl lăudă o femeie bălăioară cu fusta vişinie.</p>
               <p rend="justify">—  De ce s-adună atâta lume? Întrebă Moţoc. O fi crezând că-i vreo panaramă, cu pehlivani şi măscărici.</p>
               <p rend="justify">—  De ce n-ar fi? Dădu răspuns ţepos alta, cu ochi negri, focoşi. Ce, măria sa vodă nu joacă pe sârma turcului, ca un măscărici?</p>
               <p rend="justify">—  Deci vodă-i şi pehlivan şi măscărici…</p>
               <p rend="justify">—  Şi altă jivină de răutate plină, adăugă Dorondoc.</p>
               <p rend="justify">Cei trei priviră şi ei, gândind că, deşi erau aproape de curtea domnească, slugile agiei nu-i puteau dibui; cei care i-au atacat la grădina de zarzavat vor fi având acum mutrele cât buţile, umflate de-atâtea înţepături de albine. Femeia cea bălăioară îl ispiti iar pe Român Grue, cu o nouă vorbă de îndemn:</p>
               <p rend="justify">—  Colo, în faţa curţii domneşti ar cam fi nevoie de flăcăi ca voi.</p>
               <p rend="justify">—  Da, bălăiaşo, îi zâmbi Calapăr. Cine te vede intrând în crâşmă nu zice că ai intrat să te-nchini, la cârnaţi şi la slănini.</p>
               <p rend="justify">—  Dacă-i pe zicale, vorbi cea cu ochii focoşi, să vă zic şi eu: nu fugiţi de aoleu, c-o să daţi de oleoleu!</p>
               <p rend="justify">Ajunseră pe-o uliţă cotită, unde se întâlniră cu un grup de oameni legaţi în funii şi mânaţi din urmă de străjeri cu suliţi.</p>
               <p rend="justify">—  Cu ce-au greşit? Întrebă Dorondoc, privindu-i cu îngrijorare.</p>
               <p rend="justify">—  N-au plătit dările. Asta-i! Se răsti un străjer încruntat.</p>
               <p rend="justify">—  Aşa?! N-au plătit birul? Ţţţ…  se făcu Calapăr a se mira, în timp ce asculta şoapta lui Român Grue.</p>
               <p rend="justify">—  Izbiţi-i calul străjerului…  Eu le tai funiile, cu sabia! Şi cât ai clipi, răteză legăturile şi le strigă:</p>
               <p rend="justify">—  Fugiţi!…  Risipiţi-vă în toate părţile!…  Pierdeţi-vă prin mulţime</p>
               <p rend="justify">—  Aşa, oameni buni: daţi bir cu fugiţii! Îi îndemnă şi Dorondoc. Supă isprava asta o zbughiră în galop, fără să le pese de ocările şi sudălmile celor trei străjeri, de spaima, mirarea ori bucuria trecătorilor. După ce cotiră mai multe uliţi, o domoliră la pas.</p>
               <p rend="justify">—  Neastâmpărat eşti, Român Grue…  O să ţi se-nfunde rău.</p>
               <p rend="justify">—  Nu rabd nedreptatea şi tirania, Dorondoace!</p>
               <p rend="justify">Mergând înainte, uliţa îi scoase iar în faţa Curţii domneşti, unde forfota şi neliniştea mulţimii sporise mult. „Ne holbăm ca proastă-n târg şi nu pricepem nimic”, îşi zise în sine Calapăr. Au descălecat şi, cu caii de frâu şi-au făcut loc prin mulţimea care se grămădea spre podişca înaltă, numită eşafod. Pe scara dintr-o latură a eşafodului urcă o namilă de om în halat roşu. S-a oprit, trufaş, cu braţele încrucişate la piept, parc-ar fi vrut să se încaiere la trântă cu toată lumea; alături, un butuc gros, negru; cu tăiuşul înfipt în butuc, lucea la soare o bardă cu coadă lungă. Mulţi străjeri şi căpitani, toţi cu suliţi şi bardişe, cu săbii şi scuturi, înconjurau podişca. Dinspre temniţa Curţii domneşti, slujitorii aduceau un bărbat tânăr, falnic, frumos, cu barbă neagră, scurtă, cu ochi de foc. O ascuţită şi ciudată durere îi tăie răsuflarea lui Român Grue.</p>
               <p rend="justify">—  Cine-i? Întrebă Moţoc pe-un privitor cu comanac călugăresc.</p>
               <p rend="justify">—  Chiar nu ştii ori o faci pe?…  E Mihai, banul Craiovei.</p>
               <p rend="justify">—  Asta-i prea de tot!…  Am amuţit…  Suspinară, pe rând, Grue, Dorondoc şi Calapăr, în vreme ce femeile admirau, oftând, plângând, bocind pe cel urcat pe eşafod:</p>
               <p rend="justify">—  Ce chipeş!…  Ce privire!…  Ce păgânie să ucizi frumuseţe de bărbat ca acesta!…  Nu stau să privesc astfel de nelegiuire!…  Mămucuţă, mămu-cuţă, cu ce lapte vrăjit l-ai alăptat de-a crescut aşa mândru?</p>
               <p rend="justify">Murmurele mulţimii se schimbară în rumoare, în strigăte mânioase. Şase slujitori porniră să bată în darabane şi un pristav, înţolit în strai castaniu, citi porunca domnească, din care cei trei prieteni auziră doar câteva frânturi: „şi întru aceasta vinovat făcându-se de hiclenire împotriva domniei, iar în sfat a tras sabia să taie pe domnul său, noi toţi boierii cei mari şi cu întregul sfat domnesc, hotărât-am să i se taie capul cu securea”…  Cuvintele înfiorau mulţimea. Strigăte de împotrivire izbucniră din mai multe locuri:</p>
               <p rend="justify">—  Sfetnicii sunt nişte mişei!…  Vodă cel rău ne ucide oamenii buni!…  Să crape boierii cei plini de barbă-şi goi de minte…!</p>
               <p rend="justify">Român Grue se minuna că osânditul privea liniştit şi mândru, parcă toată mulţimea asta, oştenii străjeri, cerul, soarele toate ar fi fost ale lui şi l-ar apăra de orice primejdie.</p>
               <p rend="justify">—  Parcă n-ar fi urcat pe eşafod, ci pe tron…  Constată Moţoc: Priveşte călăul cu bărbătesc şi neînfricat curaj. Bărbat, nu şagă!</p>
               <p rend="justify">—  Da, măi! Cată la călău, parcă să-l străpungă cu luminile ochilor, şopti Grue. Singură privirea-i este scut şi armă fulgerătoare.</p>
               <p rend="justify">—  Osânditule! Strigă cu putere aga Dudău, după ce păşi, cu mare poh-vală, în faţa strajei. Ucigaşule. Mărturiseşte în faţa mulţimii păcatele, hicleniile şi omorurile cu care ai miniat domnia şi pe Dumnezeu!</p>
               <p rend="justify">Câteva clipe osânditul tăcu, apoi se roti, încet, privind lumea aflată într-o nevolnică aşteptare. Mulţi şi multe lăcrămau. Grăi, stăpân pe sine:</p>
               <p rend="justify">—  Nemernic, hiclean şi ucigaş nu sunt eu, oameni buni, ci acela care mă urcă, legat pe eşafod. Tot norodul românesc aşteaptă dreptatea. Aşteaptă emul care să-l conducă spre a o cuceri. Eu…</p>
               <p rend="justify">—  Grăieşte cum ai poruncă! Altminteri reped suliţa în tine…</p>
               <p rend="justify">—  De porunca ucigaşului nici tu n-ar trebui să asculţi!…  Eu am vrut să fiu acel ocârmuitor al norodului şi al ţării spre dreptate şi libertate. Dacă nu-i nimeni în stare să mă apere, în clipa asta păgână, înseamnă că nu-s vrednic şi nici de trebuinţă…  Hai, călăule, sunt gata!</p>
               <p rend="justify">În mulţime se stârniră uimire, rumoase, vaiete, proteste. Călăul strân-gea, frământat, coada securii în mâini, dar parcă n-o putea ridica de pe butuc. Se uită ţintă la osândit şi începu să tremure; minia de pe chipul lui se schimbă în spaimă. Tremurul mâinilor sporea, în măsura în care privirile lui Mihai îl ţintuiau, ca nişte săgeţi trase din fulgere. Vorbele lui îl înfrânseră cu totul. Şi măcar că aga Dudău răcnea şi-l ameninţa, călăul tot nu ridica securea.</p>
               <p rend="justify">—  Împlineşte porunca! Altfel…  Îţi tai ţie capul!</p>
               <p rend="justify">—  Nu, nu pot., nu pot ucide un om ca acesta! Lepădă securea şi sări de pe pod, între străjeri.</p>
               <p rend="justify">În mulţime, câteva clipe nu se auzi nici o şoaptă. Parcă toţi ar fi uita* să respire. Cel dintâi, aga Dudău răcni poruncă ţipată din gâtlej sugrumat de furie:</p>
               <p rend="justify">—  Armaş, adă alt călău!…  Repede!…  Altul!</p>
               <p rend="justify">—  Alt călău? De unde?</p>
               <p rend="justify">—  Un străjer să urce şi să dea cu securea călăului!</p>
               <p rend="justify">—  Străjerii mei nu-s călăi! Se împotrivi căpitanul străjii. Văzându-se neajutorat, aga se înălţă în scări şi întreba cu glas încă mai ascuţit de fiorii fricii: *</p>
               <p rend="justify">—  Cine împlineşte porunca domnească are o pungă de galbeni! Cine?…  Cine?…  Două pungi!…  Nimeni?</p>
               <p rend="justify">—  Nimeni! Răspunse Român Grue fără să vrea, din mulţime.</p>
               <p rend="justify">—  Capătă două pungi de…</p>
               <p rend="justify">—  Păstrează-ţi-le şi pune-ţi-le-n cruce! Îi ură Calapăr.</p>
               <p rend="justify">—  Trei pungi celui care…</p>
               <p rend="justify">—  Noi n-avem călăi! Strigă un glas de femeie.</p>
               <p rend="justify">—  Ei, tu de colo! Cinci pungi, dacă…  Te văd om sărac şi cinci pungi…  Poţi căpăta şi o dregătorie care te-ar boieri.</p>
               <p rend="justify">—  Bani pătaţi cu sânge şi boierie întemeiată pe emor?! Se descotorosi Dorondoc, asupra căruia se îndreptase arătătorul agăi.</p>
               <p rend="justify">—  Să fie iertat banul Mihai şi lăsat slobod! Strigă Român Grue, cu glas puternic, răsunând între ziduri.</p>
               <p rend="justify">—  N-are nici o vină!…  Să fie slobod!…  Nici gealatul n-a vrut să taie om nevinovat…  Coboară de pe eşafod, bane Mihai! Norodul te apără…</p>
               <p rend="justify">Lăsaţi-l slobod! Slobod…!</p>
               <p rend="justify">În clipele acelea, Alexandru vodă se ivi în balconul din faţă, îmbrăca! În mătasă vişinie, bogat cusută cu flori din fir de aur şi argint, cu surguciu stufos la cuşma de samur.</p>
               <p rend="justify">—  Ce vrea norodul? Întrebă, cu prefăcută nevinovăţie.</p>
               <p rend="justify">Se făcu linişte. Ochii mulţimii se holbară, dar nici un glas nu rupse încremenirea tăcerii. Doar trei porumbei plutiră sus deasupra pieţii şi foşnetul aripilor părea ruga unor duhuri topite în seninul fără pată.</p>
               <p rend="justify">—  Vrem slobozirea banului Mihai! Clocoti glasul puternic, cutremurător al lui Român Grue, urcând în şaua calului. Banul Mihai să fit slobod!</p>
               <p rend="justify">Înălţat în şa, flăcăul părea Făt-Frumosul din poveste. Glasul lui încălzi inimile norodului; dar îl şi uimi, câteva clipe.</p>
               <p rend="justify">Îngrozit, aga Dudău găsi în el doar puterea de a răcni poruncă:</p>
               <p rend="justify">—  Strigaţi!…  Strigaţi: trăiască măria sa!…  Trăăăiască!</p>
               <p rend="justify">—  Mugeşte singur, că ai glas de taur! Râse Calapăr.</p>
               <p rend="justify">—  Taci, nemernicule!</p>
               <p rend="justify">—  Ba să nu tacă! Se urniră glasurile mulţimii. Au dreptate flăcăii!…  Să fie slobod banul Mihai!…  Trăiască banul Mihai!…  Clocotiră glasuri între ziduri, încreţind de spaimă faţa lui vodă şi a tuturor celor din jur. Zeci de hulubi albi şi negri se avântară într-un soi de dans fantastic.</p>
               <p rend="justify">Măria sa Alexandru vodă ridică buzduganul, cerând linişte şi ascultare.</p>
               <p rend="justify">—  Tăceeere! Urlă aga Dudău. Măria sa Alexandru vodă cel înţelept şi bun vrea să grăiască!…  Linişte…!</p>
               <p rend="justify">Când glasurile se potoliră, vodă glăsui, şovăind, tremurat:</p>
               <p rend="justify">—  Io Alexandru voievod, în marea mea milostivire, ţin sama de vrerea norodului şi amin osânda vinovatului. Îl vom judeca din nou şi dacă…</p>
               <p rend="justify">—  Să fie slobod şi volnic a merge unde-i va fi voia!</p>
               <p rend="justify">—  Am zis! Se auzi vorba scurtă şi ţipată a voievodului, ca răspuns la noua cerere a lui Român Grue. Toţi cei din piaţă, banul Mihai însuşi il văzură pe vodă dispărând înlăuntru, cu tot alaiul, iar uşile balconului se închiseră pripit şi zgomotos.</p>
               <p rend="justify">—  Trăiască Alexandru vodă!…  Strigaţi! Strigaţi!…  Îndemna aga Dudău de-a surda; nimeni nu-l asculta.</p>
               <p rend="justify">Român Grue îşi făcu loc prin mulţime, mai aproape de eşafod. Straja agăi Dudău nu îngăduia osânditului să se mişte; încă zece halebardieri urcară pe eşafod, cu armele înţăpoşate spre pieptul şi capul lui bărbătesc, frumos, neînfricat.</p>
               <p rend="justify">În clipa aceea, pe uliţa dinspre apus, de peste Dâmboviţa, un pâlc de oşteni olteni, în cap cu un boier tânăr, dădu năvală prin mulţime şi, ajunşi la eşafod, începură a izbi în slujitorii agăi Dudău. Român Grue şi prietenii lui li se alăturară şi, într-o clipă, făcură cerc în jurul eşafodului, îndepărtând toată paza agăi Dudău.</p>
               <p rend="justify">—  Să fugim, bane! Povăţui boierul tânăr, cu plete bogate, cu cuşmă de jder, cu surtuc din piele verde cu găitane galbene, cu sabie lucitoare. Amânarea împlinirii osândei e un vicleşug ucigaş.</p>
               <p rend="justify">—  Hai, Stroe Buzescu! Surise banul pe când un oştean îi dezlega mâinile, aruncând curmeiul ca pe-un lucru blăstămat, spurcat.</p>
               <p rend="justify">Coborâră de pe eşafod, brâncind sau înţepând cu suliţa pe câţiva dintre slujitorii lui Dudău, care încă mai poruncea, aşa în vânt, să oprească fuga osânditului. Stroe însuşi smulse sabia din mâna lui Dudău şi-o puse în mina banului Mihai, o dată cu frâul unui cal roib.</p>
               <p rend="justify">Călări, Român Grue, Calapăr şi Dorondoc porniră după ceata salvatoare. Văzându-i, Stroe Buzescu vru să-i îndepărteze cu sabia. Dar banul Mihai îl opri:</p>
               <p rend="justify">—  Ne sunt prieteni, Stroe! Ei au fost cei dintâi care au ridicat glas. Vă mulţumesc, flăcăilor! Nu vreţi să intraţi în slujba mea? Am nevoie de cât mai mulţi oameni de nădejde ca voi.</p>
               <p rend="justify">Cei trei prieteni se rostiră, bucuroşi, într-un glas:</p>
               <p rend="justify">—  Te slujim, cinstite bane Mihai, cu credinţă, în toate vrerile domniei tale!</p>
               <p rend="justify">—  Dar fi-va slujba grea şi cu multe primejdii, în luptă cu duşmani puternici şi vicleni, ştiuţi şi neştiuţi.</p>
               <p rend="justify">—  Mergem cu domnia ta până-n pânzele albe! Făgădui Calapăr, cum au mers slujitorii împăratului Alexandru Macedon, de s-au luptat cu toate liftele şi jigăniile pământului.</p>
               <p rend="justify">—  Să ne facem ţara slobodă!</p>
               <p rend="justify">—  Cum te numeşti, flăcăule? Întrebă banul Mihai, bucuros şi plăcut impresionat de vorba şi înfăţişarea lui.</p>
               <p rend="justify">—  Mă numesc Român Grue; cei din Moldova mi-au m%i zis şi Grozovanul, pentru că am izbutit, cu puterea şi iscusinţa, să scap din robia hantătarului. Iar aceşti prieteni ai mei sunt: Ion Calapăr şi Tudor Moţoc poreclit Dorondoc.</p>
               <p rend="justify">—  Şi ce faceţi voi acum, voinicilor?</p>
               <p rend="justify">—  Mărite bane Mihai, rătăcim, ferindu-ne de oamenii stăpânirii care ne vor moartea.</p>
               <p rend="justify">—  Aţi săvârşit vreo ucidere, ceva rău? Se-ncruntă banul.</p>
               <p rend="justify">—  Nu; doar, pe ici pe colo, am mai ajutat pe unii să-şi câştige dreptatea sau am râs şi ne-am bătut joc de cei proşti şi tâlhari.</p>
               <p rend="justify">—  Că ştii, cinstite bane, intră Calapăr în vorbă, lumea-i zidită din puţină dreptate şi prea multă strâmbătate.</p>
               <p rend="justify">—  Iar noi am fi tare bucuroşi să izbândim tot ce-i bine şi frumos, oamenilor buni de folos, adăugă Dorondoc crezul lui.</p>
               <p rend="justify">Banul Mihai simţi că avea în faţă trei flăcăi vrednici şi-i pofti să se ţină în preajma lui, ascunşi, o vreme, cu cât mai iscusit meşteşug, să nu-i dibuiască şi să-i prindă stăpânirea.</p>
               <p rend="justify">Bucuroşi că ar putea fi de folos intru înfăptuirea unor gânduri înalte, se tocmiră iar la grădina hangiului Manole.</p>
               <p rend="justify">După două săptămâni de lucru, într-o după-amiază, se îmârtr-au pe uliţele Bucureştilor, cu caii de frâu, zgâindu-se pe la ferestrele magazinelor, ale dughenelor, prin puzderie de lume necunoscută.</p>
               <p rend="justify">—  Dacă banul Mihai vrea să-l slujim, atunci şi noi va să ne îmbrăcăm cuviincios. Hangiul mi-a dat azi dimineaţă o pungă cu bani; să ne gătim, ca nişte oameni acătării.</p>
               <p rend="justify">—  Mi se pare, frate Grue, că ne ispiteşte spre un iureş, în galop, de ne-or scapără potcoavele, proroci Calapăr. N-o să mai avem măcar răgaz să ne gândim nici la sufleţelul nostru, din pricina cotigelilor printre primejdii.</p>
               <p rend="justify">—  La Voichiţa…  la Măria, ne-om mai gândi, totuşi, că poate ne-or fi adăstând în prag, săracele! Zise cu tristeţe Dorondoc.</p>
               <p rend="justify">Pornind pe uliţă în jos, Moţoc cânta încet, în dorul lelii; glasul lui cald, plăcut, înveselindu-i nu numai pe prieteni, ci şi pe Osman, câinele care se luase după dânşii de la grădina hangiului:</p>
               <p rend="justify">—  Badeo, badeo, de-i veni, cărăuşa ţi-aş plivi, ţi-aş aşterne-n cale nalbă, să ne întâlnim degrabă: ţi-aş aşterne cimbrişor, să calci, bade, mai uşcr şi să vii mai repejor…</p>
               <p rend="justify">Opriră în faţa unei tarabe cu îmbrăcăminte şi târguiră cuşme, pinteni, câte o bundă cu alesături, pantaloni, ciubote noi.</p>
               <p rend="justify">—  Ce berechet a dat peste noi! Surise Calapăr. O să arătăm ca nişte miri. Deocamdată le punem la oblânc.</p>
               <p rend="justify">Pornind mai departe, dădură de un turc târguindu-se cu un zaraf slab. cu barba albă, cu tichie ponosită pe creştetul pleşuv.</p>
               <p rend="justify">—  Ovreiule, cu cât schimbi tu ducaţii? Întrebă ienicerul.</p>
               <p rend="justify">—  Cu zece florini de-argint bucata.</p>
               <p rend="justify">—  Puţin, zaraf cărpănos!</p>
               <p rend="justify">—  Preţ bun, efendi! Jur pe bătrâneţele mele: bun!</p>
               <p rend="justify">—  Bine, fie!…  Numără-mi aici treizeci de florini.</p>
               <p rend="justify">Când zaraful termină de numărat, Osman începu să mârâie duşmănos. Auzindu-l, Calapăr înţelese că aici se petrecea o şarlatanie, amirosită şi de un câine cu nume otoman. Făcu semn prietenilor să privească mai atenţi la târguiala dintre ienicer şi zaraf.</p>
               <p rend="justify">—  Numără şi dumneata ducaţii, efendi! Pofti zaraful.</p>
               <p rend="justify">—  Nu cumva n-ai încredere într-un slujitor al măritului sultan? Îl întrebă supărat. I-am numărat de-acasă.</p>
               <p rend="justify">—  Vai, efendi…  se poate? Uite, treizeci în cap! Dar, ducaţii? Unde-s?</p>
               <p rend="justify">—  Aici! Se răsti turcul, vărsând punga pe măsuţa zarafului.</p>
               <p rend="justify">—  Vai de mine, efendi!…  Îngălbeni neguţătorul. Nu mă prăda! Ducaţii sunt falşi…</p>
               <p rend="justify">La văicăreala zarafului cu glas subţire şi tremurat, clinele latră gros. Ce simţ are câinele Osman…  Prinde iute vicleşugul”… Gândea Român Grue. Ienicerul îşi trase hangerul din brâu:</p>
               <p rend="justify">—  Îndrăzneşti să zici că-s falşi…?</p>
               <p rend="justify">—  Fie-ţi milă! Se milogi zaraful. Sunt tinichea curată!</p>
               <p rend="justify">Moţoc îl privi cu compătimire, în vreme ce câinele mârâia tot mai ameninţător.</p>
               <p rend="justify">—  Cu hangerul la gât şi tinicheaua se face aur! Zise turcul, apoi porunci cu asprime: Stăpâneşte-ţi dulăul, ghiaurule!</p>
               <p rend="justify">—  Osman, fii cuminte şi…  Mintos! Şfichiui Calapăr. Lasă-l pe dumnealui să fie ticălos.</p>
               <p rend="justify">—  Cutezi să mă faci…</p>
               <p rend="justify">—  Cu câinele vorbesc, ienicerule! Mai de mult l-a chemat Lăbuş; dar de când am văzut ce bine cunoaşte la osmanlâi, i-am zis şi noi Osman, câine năzdrăvan.</p>
               <p rend="justify">—  Lasă trăncăneala! Îşi întoarse turcul furia spre Calapăr. Zaraful îl ruga, în genunchi, să nu-l înşele cu nişte ducaţi falşi. Dar ienicerul îi puse tăişul iataganului la gât:</p>
               <p rend="justify">—  Mai spune o dată: sunt falşi ducaţii mei sau sunt aur curat? Zi!'</p>
               <p rend="justify">—  Au… Auu… Holbă zaraful ochii, să-i iasă din orbite; teama de iatagan îl sugruma, iar vaietele: Au-au!…  Ienicerul le tălmăci: „Aur…  Aur”…</p>
               <p rend="justify">—  Păi vezi?…  Altă dată să nu mă mai faci mincinos! Se răsti iar ienicerul. Că eu nu ştiu multe! Ţi-am dat aur curat, gata! Aşa să ştii, aşa să spui!</p>
               <p rend="justify">Câinele începu să-l latre, de parcă l-ar fi ocărit. Ienicerul se depărta ţanţoş, sigur şi foarte mulţumit de sine. Bătrânul zaraf *prinse a se văita tot mai tare şi mai jalnic. Grue se apropie de dânsul şi-l rugă să-i schimbe nişte bani ungureşti.</p>
               <p rend="justify">—  N-am!…  N-am!…  Ori vrei şi dumneata să mă furi? Ai simţit că…</p>
               <p rend="justify">—  După cum vezi, eu nu-s ienicer, râse Român Grue. De ce nu te plângi lui Dudău, care-i agă în Bucureşti?</p>
               <p rend="justify">—  Parcă aga-i mai breaz? Cum ne împotrivim samavolniciei unui otoman, ne şi agaţă în ştreang.</p>
               <p rend="justify">—  Zarafule, se târgui Grue. Uite, las zălog punga asta; dă-mi ducaţii pe care ţi i-a dat ienicerul. Dă-mi-i cu împrumut, pentru un sfert de oră.</p>
               <p rend="justify">—  Dar ce să faci, mă rog, cu ei? Sunt falşi! Falşi…  Hoţul!…  Văzându-4 atât de supărat şi de mânios, Calapăr vru să-l liniştească:</p>
               <p rend="justify">—  Aşa-i prietenul aista al meu, zarafule: nu sufere să-l scurme paralele în pungă şi nici să vadă om nedreptăţit.</p>
               <p rend="justify">—  Dar ce vrei să faci cu ei?</p>
               <p rend="justify">—  Treaba mea! Zâmbi Român Grue.</p>
               <p rend="justify">—  Poftim, ia-i! Dar, te rog, să nu mă bagi în vreun bocluc…</p>
               <p rend="justify">—  Păstrează punga zălog, până mă-ntorc…  Hai, prieteni, după ienicer. Câinele-i amiroase urma.</p>
               <p rend="justify">—  Da, a luat-o pe uliţa Cavafilor, la stânga.</p>
               <p rend="justify">—  Bagă de seamă, Grue, sfătui Dorondoc. Pe-aici sunt mulţi ieniceri. Grăbiră trapul. Pe înşelător îl ajunseră în dreptul unei băcănii; îl întrebă dacă nu cumva are să-i schimbe nişte ducaţi de aur.</p>
               <p rend="justify">—  De aur? Dă să-i văd?</p>
               <p rend="justify">—  Uite-i! Ii cumperi, cinstite ienicer?</p>
               <p rend="justify">—  Mă crezi ageamiu? Sunt falşi! Şi-un copil îi cunoaşte: tinichea!</p>
               <p rend="justify">—  Falşi? Se prefăcu Grue a se mira, cu mare jale. Sunt din cel mai curat aur veneţian! Aşa i-am luat.</p>
               <p rend="justify">—  Prostii! Ha-ha!…  Falşi!</p>
               <p rend="justify">—  Da? Cine m-a păcălit, bine m-a mai potcovit, dar eu nu mă las: cumpără ducaţii, ienicerule; adică înapoiază florinii pe care i-ai furat zarafului.</p>
               <p rend="justify">—  Haide, căraţi-vă de-aici! Se zborşi otomanul, iar câinele Osman porni să latre furios.</p>
               <p rend="justify">—  Vezi, ienicerule? Nici câinii nu mai îndură nedreptatea.</p>
               <p rend="justify">—  Ce atâta ciorobor pentru un topor? Întrebă Calapăr, întinzând palma: Pune ici florinii zarafului, că-i om bătrân şi nevoiaş.</p>
               <p rend="justify">—  Nu vreau!</p>
               <p rend="justify">—  Eşti un tâlhar! Îi strigă Român Grue.</p>
               <p rend="justify">—  Tâlhar?…  Vă arăt eu vouă tâlhar…</p>
               <p rend="justify">Dar Calapăr, din spate, i-a smuls iataganul şi l-a întins lui Grue.</p>
               <p rend="justify">—  Sunteţi nebuni? Strig…</p>
               <p rend="justify">—  Uite, ici: ascuţişul iataganului îţi gâdilă beregata. Apăs şi-ai amuţit pe vecie…  Florinii sunt sau nu falşi?</p>
               <p rend="justify">—  Nu!…  Aur curat!…  Lăsaţi-mă…</p>
               <p rend="justify">—  Hai, mai zi o dată, s-audă şi flăcăii ăştia.</p>
               <p rend="justify">—  Nu…  Nu sunt falşi…  Gâfâi ienicerul sufocat de hanger.</p>
               <p rend="justify">—  Atunci na-ţi trei ducaţi de…  Aur curat, cum ai zis şi dă-mi treizeci de florini</p>
               <p rend="justify">—  De unde? N-am!…  N-am!</p>
               <p rend="justify">—  Vezi că s-adevereşte vorba: ce semeni aceea culegi! Iar noi te-om secera şi te-om face snop, să te batem cu îmblăciul.</p>
               <p rend="justify">—  Au! Nu mă tăiaţi…  Na! Luaţi banii…  Scoase punga din brâu şi răsuflă uşurat. Dar, lasă, ne mai întâlnim noi!</p>
               <p rend="justify">—  Poate; dar să dea dracul să fie tot cu vreo şarlatanie, că a doua oară te pun să-ţi înghiţi ducaţii cu pungă cu tot.</p>
               <p rend="justify">—  Şi nu mai ameninţa, că nebunul bate balta şi tot pe el se stropeşte! Îi potrivi Calapăr un proverb şi toţi trei grăbiră spre dugheniţa zarafului. Fără să descalece, Grue vorbi răstit:</p>
               <p rend="justify">—  Hei, zarafule: mi-ai dat zece ducaţi de aur?</p>
               <p rend="justify">—  De aur? Se sperie zafaruL Nu, erau…  Cerul mi-i martor că eu ţi-am spus că-s falşi. Nu cumva vrei, amu, să mă pârăşti la visterie?</p>
               <p rend="justify">—  Nu, vreau să ţi-i plătesc, urmă Grue jocul.</p>
               <p rend="justify">—  Să mi-i plăteşti? Dar nu fac nici doi irmilici.</p>
               <p rend="justify">—  Totuşi, dumneata i-ai plătit cu treizeci de florini.</p>
               <p rend="justify">—  Ei, lasă şaga: ai văzut doar cum m-a jefuit, cu iataganul la gât. Dar acu se cheamă că io-s cu paguba şi cu ponosul.</p>
               <p rend="justify">—  Ponos de cel mare, că învinuieşti un prea cinstit ienicer! Îl ocări Dorondoc.</p>
               <p rend="justify">—  Adivarat; dar ce vină are un ovrei ca mine, că pe lume sunt ieniceri cinstiţi!</p>
               <p rend="justify">—  Niciuna, jupâne, de aceea ia-ţi banii, îndemnă Român Grue.</p>
               <p rend="justify">—  Nu şuguiţi?…  Vă mulţumesc, oameni buni şi drepţi şi mă plec până la pământ. Că nici într-o lună n-aş fi putut pune banii la loc. Muream de foame…  Dar, ia spuneţi, cum aţi scos banii de la ienicer?</p>
               <p rend="justify">—  Am luat învăţătură tocmai de la dânsul, zise Grue: i-am pus ascuţişul iataganului la beregată.</p>
               <p rend="justify">—  Vai, vai, vai, oameni buni! În mare cumpănă v-aţi pus capul. Şi pentru ce? Pentru un biet zaraf ca mine…</p>
               <p rend="justify">—  Nu numai pentru dumneata, ci şi pentru dreptate, jupâne. Mai ales pentru dreptate!</p>
               <p rend="justify">—  Vorba asta-mi încălzeşte inima…  Să trăiţi! Să trăiţi fericiţi, vă urează Moişă zaraful. Şi dacă, vreodată, o să aveţi vreo nevoie, în care eu v-aş putea ajuta, să-mi bateţi la uşă.</p>
               <p rend="justify">—  Dac-o fi şi-o fi, te-om nimeri, prietene, se bucură Român Grue.</p>
               <p rend="justify">—  Că omul fără prieteni e ca stânga fără dreapta, filosofă Calapăr. Îşi luară rămas-bun şi cotiră pe Uliţa Franzelarilor, Să-şi cumpere ceva de mâncare. Deodată auziră câinele mârâind; Calapăr îi urmări privirea şi se îngrijoră:</p>
               <p rend="justify">—  Uite-l pe aga Dugău…  De ne vede, ne face de petrecanie.</p>
               <p rend="justify">—  Acu, sfătui Dorondoc, tot nu-i scăpăm. Şi dacă suntem puşi pe pozne să-i jucăm un renghi, luându-i-o înainte.</p>
               <p rend="justify">Se întoarseră pe ulicioara zarafilor şi-l întrebară pe ovrei dacă bănuieşte ce hram poartă aga prin uliţa Franzelarilor.</p>
               <p rend="justify">—  Stă la pândă de azi dimineaţă, însoţit de şase gealaţi…  Am eu o bănuială, dar mi-i teamă să…</p>
               <p rend="justify">—  E ceva care ne priveşte? Stărui Român Grue.</p>
               <p rend="justify">—  Nu ştiu cine sunteţi, aşa că…</p>
               <p rend="justify">—  Toţi trei slujim un om drept şi îndrăzneţ.</p>
               <p rend="justify">—  Da, da! Se lămuri zaraful. Ci aga Dudău e-un ticălos răpitor şi rău.</p>
               <p rend="justify">—  Cărbune-i omul rău; dacă nu te arde te înnegreşte.</p>
               <p rend="justify">—  Aici îl pândeşte tocmai pe acel om drept şi îndrăzneţ. Nu se lasă aga până nu-l răpune. Are poruncă! Lămuri zaraful, arătând cu degetul, în sus, de unde vin poruncile. Adică de la domnie.</p>
               <p rend="justify">Aga Dudău ajunsese la capătul Uliţei Franzelarilor. Cei trei prieteni îl vedeau cum înfuleca şi bea de pe tejgheaua fiecărui negustor, mere, pere, chitre, sugiucuri, rahat, baclavale. Lua şi nu plătea. Grue şi ai lui se apropiară, cu gând să-i cate pricină de tărăboi. 11 aud vorbind către crâşmarul din colţ:</p>
               <p rend="justify">—  Dă oala aia cu vin, să gust!</p>
               <p rend="justify">—  Cinstite aga, e vin de Dealu Mare…</p>
               <p rend="justify">—  Crezi că un dregător de rangul meu bea orice poşircă? Întrebă răstit şi trânti sabia pe tarabă. Cu asta plătesc eu!</p>
               <p rend="justify">—  Bea…  Bea! Se bâlbâi de spaimă crâşmarul.</p>
               <p rend="justify">—  O vadră şi pentru acasă! Să nu-l înmulţeşti cu apă, că pun să te spânzure!…</p>
               <p rend="justify">Vorbea răstit, cu glas gros, înduşmănit şi rău. Osman mârâi şi latră.</p>
               <p rend="justify">—  Bă! Stăpâniţi-vă javra! Strigă, când câinele dădu să-l muşte. Calapăr îl luă la vale, cu ironie în glas:</p>
               <p rend="justify">—  Viteaz cu sabie ca domnia ta să se teamă de-o biată javră? Pentru că Osman lătra şi se repezea, tot mai furios, aga întrebă:</p>
               <p rend="justify">—  Ce are…  Are de mă latr-latră? Ce vrea dulă…  Lăul?</p>
               <p rend="justify">—  Totdeauna latră aşa, când vede un dulău mai rău ca el, risc Grue.</p>
               <p rend="justify">—  Mă faci dulău? Pe mineee?! Pe aga-ga…  se înecă de furie; dar cei trei se făcură a nu băga seamă; îşi lăsară muşteriul în grija lui Osman şi urmăreau cu privirea un băieţel care se apropia strigându-şi marfa purtată pe o tavă de aramă, legată de gât cu o curea:</p>
               <p rend="justify">—  Halviţaaa!…  Halviţă bună şi proaspătă…!</p>
               <p rend="justify">Dorondoc şi Grue îl cunoscură şi aşteptau să se apropie, în timp ce Calapăr continua să se cicndănească, să-l înţepe pe aga Dudău, care cerca tot mai mânios să potolească zelul câinelui, să poată bea în tihnă. De altfel începu să dea semne că s-a îmbătat:</p>
               <p rend="justify">—  Plecaţi cu… Hâc! Cu dulăul de-aici…!</p>
               <p rend="justify">—  Osman!…  Nu mai lătra!…  Mai bine muşcă…  Asmuţi Calapăr.</p>
               <p rend="justify">—  Ce zici, ma-ma? Hâc! Asmuţi dul-dulăul?</p>
               <p rend="justify">—  Zic că-i un sărman câine ciobănesc, sălbatic; nu cunoaşte rangurile dregătoreşti, dar simte firea omului şi, mai ales prostia, îngâm-farea, lăcomia, mişel ia. Şi cum nu te poate suferi, te latră. Aşa-i fele-şagul lui, de câine ciobănesc.</p>
               <p rend="justify">—  Il auzi? Întrebă şi Grue. Acum îţi latră prostia.</p>
               <p rend="justify">—  Iar acum, mişelia! Îl vesti Calapăr, când Osman latră mai ascuţit.</p>
               <p rend="justify">—  Bă, voi… Hâc! Se întinse aga să pună mâna pe sabia aruncată pe tarabă.</p>
               <p rend="justify">—  Stai blând, nu te rocoşi! Batjocori Grue. Că dacă dulăul nostru te latră, beteşugurile se sperie şi pier; iar domnia ta rămâi curat ca un pahar de cleştar…  A, uite-l pe Iliuţă! Băieţaş, ai ajuns halviţar? Unde-i ursul…?</p>
               <p rend="justify">—  Atunci, în grădină, povesti băiatul, cu tristeţe, simţind mireasma mierii, n-a vrut să alerge cu mine, s-a întors spre prisacă şi l-au ucis slujitorii. Fără urs, m-am făcut halviţar…  Halviţă dulce, halviţaaa!…  Halviţa cu alune…!</p>
               <p rend="justify">Tot mai ameţit de băutură şi încurcat de batjocura prietenilor lui Român Grue, aga cercă să se grozăvească şi să înfricoşeze, deşi nu-l ţineau cătărămile.</p>
               <p rend="justify">—  Ştiţi voi, bă…  Cine-s eu? Dacă-mplin…  Hâc L.nesc porunca de azi…  Ajung boier divanit! Hâc-hâc!</p>
               <p rend="justify">—  Ce poruncă? Întrebă Grue, îmblânzindu-şi glasul.</p>
               <p rend="justify">—  Aia…  Hâc! Aia-de-mi-a-dat-o-vodă…  Şi sic…  Hâc. Tir cu-ntrebările…</p>
               <p rend="justify">—  Să-l prinzi pe…</p>
               <p rend="justify">—  Să-l prind pe… Hâc! Te-al dra…  Cum mă trage de limbă!…  Ce-ţi pasă…!</p>
               <p rend="justify">—  Poate-ţi venim cumva în ajutor, c-o fi având mulţi apărători.</p>
               <p rend="justify">—  M-da…  Hâc! Se îngrijoră Dudău. S-ar putea, c-a fost ban la…</p>
               <p rend="justify">—  Aha, pe marele ban Mihai ai poruncă să-l…</p>
               <p rend="justify">—  De un'e, hâc! Ştii? Se oţărî şi mai trase o înghiţitură de vin. Calapăr hohoti şi-l zăpăci c-o zicală zămislită în clipa asta:</p>
               <p rend="justify">—  Mare dandana, gura farfara, te-a dat de belea!</p>
               <p rend="justify">—  Nu-mi pa…  Hâc! Să! S't om pu…  Hâc! Ternic!</p>
               <p rend="justify">—  De bună seamă! Dacă i s-ar fi dat porcului coarne, pornea pământul să-l răstoarne, dar l-a făcut urât şi i s-a dat doar rât.</p>
               <p rend="justify">—  Ce-ai!…  Hâc! Zis? Mă faci po…  Hâc! Nu ştii ce-s eu? Răspunsul i-l dădu Iliuţă, strigându-şi marfa:</p>
               <p rend="justify">—  Halviţă moale, pentru orice boale!…  Halviţaaa…  Ia saftea, să nu mai stea!…  Halviţa şi braga, pentru Dudău aga…  %</p>
               <p rend="justify">Auzindu-se pus în reclamă, omul stăpânirii uită încontrarea cu flăcăii şi se răsuci spre halviţar, holbă ochii, iar pe la colţurile gurii începură să i se scurgă balele poftei de cofeturi.</p>
               <p rend="justify">—  Mmmm! Hâc! Cum-dai-hal…  Hâc! Viţa, băieţaş?</p>
               <p rend="justify">—  Doi irmilici bucata, jupâne aga! Cu miere de tei, să mănânci şi să mai vrei! Halviţaaa! Ia saftea, să nu mai stea…</p>
               <p rend="justify">Aga luă o bucată, o înfulecă, sughiţă, o lăudă şi mai apucă una. Băieţaşul era foarte bucuros: găsise un muşteriu gras, lacom.</p>
               <p rend="justify">—  Mai poftiţi şi vă-ndulciţi cu bucăţi de halviţă de la mine, Iliuţă…</p>
               <p rend="justify">—  Mai dă, hâc! Mai dă!…  Aşa…</p>
               <p rend="justify">—  Poftiţi…  Cinci bucăţi, zece irmilici! Pentru un boier ca 'neavoas-tră ce contează? Poftim a şasea…  Doisprezece irmilici!</p>
               <p rend="justify">Cei trei prieteni priveau cum aga, după ce luă bucata de halviţă, întoarse spatele spre băieţaş şi plecă, mormăind cu gura încleiată.</p>
               <p rend="justify">—  Şase bucăţi, doişpe irmilici! Plata, boierule, nu pleca!</p>
               <p rend="justify">—  Piei din…  Din. Din, hâc! Ochii mei! Obrăznicie, hâc! Băieţaşul se sperie; porni după dânsul, înspăimântat:</p>
               <p rend="justify">—  Nu se poate!…  Dă-mi gologanii! Doişpe irmilici. Dă-mi-i! Mă snopeşte stăpânul în bătaie!…  Zice c-am mâncat-o eu ori i-am pierdut banii şi mă dă afară din slujbă.</p>
               <p rend="justify">—  Nu te ţine de…  Hâc! Mine, că te pleznesc!</p>
               <p rend="justify">Osman începu iar să latre cu mânie, parc-ar fi vrut să-l dojenească pe aga pentru găinăriile lui. Dorondoc întrebă, cu amar în glas:</p>
               <p rend="justify">—  Cum te lasă inima, jupâne, să jefuieşti un copil?</p>
               <p rend="justify">—  Taci, mă l Eu sunt. Hâc!</p>
               <p rend="justify">—  Eşti un mare ticălos!</p>
               <p rend="justify">Dorondoc se îngrijoră de întinderea harţagului:</p>
               <p rend="justify">—  Să nu iasă vreun bocluc, fraţilor!</p>
               <p rend="justify">—  Acu, fie ce-o fi. Vorba ceea: numai miere zicând, gura mi se îndulceşte, numai la pelin gândind, cerul gurii s-amărăşte.</p>
               <p rend="justify">—  Şi-apoi, noi pe asta suntem puşi: să mai sucim oleacă gâtul nedreptăţii din lume, surise Român Grue şi porunci: Plăteşte toată marfa, jupâne, pe care ai părăduit-o! Acum!</p>
               <p rend="justify">—  Nu zău?! Hâc! Tu-ştii-cine-s-io? Se coţopeni Dudău.</p>
               <p rend="justify">—  Ştiu: un beţiv şi un hoţ! Îl batjocori Grue; plăteşte halviţa!</p>
               <p rend="justify">—  Sunt-aga…  Hâc! Dudău! Aga!</p>
               <p rend="justify">—  Chiar de-ai fi baş-aga, beşleagă, başbuzuc şi başbuzat ori başbutuc, cu noi tot ai dat de bocluc şi tot te silim să plăteşti. Înţelegi ori ba? Şi nu mai sughiţa, că-mi faci greaţă!</p>
               <p rend="justify">—  Nu!…  Hâc! Nu plătesc ş' gata!</p>
               <p rend="justify">—  Bineee…  Lungi Grue vorba. Băieţaş, cât face toată marfa ta?</p>
               <p rend="justify">—  Cinci florini de argint, bădiţă.</p>
               <p rend="justify">—  Uite, ţi-am cumpărat-o cu zece florini, că trebuie să câştigi şi tu ceva. Şi-acu, jupâne, pofteşte să-mi plăteşti halviţa.</p>
               <p rend="justify">—  Ce hal-halviţă? Hâc!…  Eşti nebun?</p>
               <p rend="justify">—  Nu; îmi eşti dator zece florini! Întinse Grue mâna, mişcând degetele, ca o chemare.</p>
               <p rend="justify">—  Ce…  Ce hâc! Vrei-să-spui?</p>
               <p rend="justify">—  Zic odată hăi! Şi sai şapte văi L.îi ură Dorondoc.</p>
               <p rend="justify">—  Calapăr, la dreapta; Moţoc la stânga! Porungi Grue. Înşfăcaţi-l şi strângeţi-l! Zdravăn. Aşa! Să i se bulbuce ochii ca la broscoi.</p>
               <p rend="justify">Dudău începu a geme, a scrâşni, iar Osman îşi înteţi lătratul, o dată cu învrăjbirea oamenilor adunaţi în uliţă, ca la panaramă. Numai Moişă zaraful se ascunse în mica-i dugheană:</p>
               <p rend="justify">—  De-acu, gata, nu mă mai uit, că s-alege cu bătaie. Şi unui zaraf nu-i şade bine să privească aşa ceva, cu pumni şi ghionti…</p>
               <p rend="justify">Aga Dudău răcnea şi sughiţa, cerând să nu-i sucească mâinile.</p>
               <p rend="justify">—  Nu urla, jupâne, că aduni lumea şi-o să râdă de tine, tâlharule! Dar tot mai furios, aga striga după ajutor. Câţiva slujitori se iviră, repede. Grue şi ai lui traseră săbiile, se feriră după stâlpi şi loviră cu toată puterea. Calapăr îi blagoslovea:</p>
               <p rend="justify">—  Vreţi chelfăneală? Chelfăneală căpătaţi!</p>
               <p rend="justify">Se iscă, într-o clipită, mare hărmălaie: câinele lătra, Dudău se văita, străjerii suduiau, târgoveţii blăstămau, râdeau, huiduiau ori îndemnau pe cei trei flăcăi care, luptând, îndepărtau slujitorii. Când îi văzu fugind, lumea prinse a bate din palme, bucuroasă. Se veselea, mai ales de urletele agăi Dudău. Dorondoc îl ţâştui:</p>
               <p rend="justify">—  Taci, afurisitule, nu ne mai asurzi de pomană cu zbieretele tale. Vodă-i în palat şi neam să te-audă!</p>
               <p rend="justify">—  Pune-i un căluş în gură, Dorondoc, porunci Român Grue. Altminteri nu tace.</p>
               <p rend="justify">—  A, stai tu, că-ţi înfund cloanţa cu halviţă, de ţi-o rămâne încleştată o zi-ntreagă!…  Mut te fac!</p>
               <p rend="justify">—  Cum? Halvi…  Hâc! Viţă?!</p>
               <p rend="justify">—  Păi?! Tot ţi-a plăcut s-o mănânci pe veresie, îl ocărî Grue, iar Calapăr luă de jos două bucăţi de halviţă şi, cu de-a sila, i le văii în gură, aşa pline de praf cum erau.</p>
               <p rend="justify">—  Mai na una, că ai gură bogată şi nesătulă.</p>
               <p rend="justify">—  Fi…  Milă. Hâc! Se îneca şi sughiţa: Moor…!</p>
               <p rend="justify">—  Da: milă mi-i şi tare-aş plânge, dar nu mai pot de râs…</p>
               <p rend="justify">Nemaiputând vorbi, aga crănţănea în dinţi halviţa cu nisip şi se plângea, după cât înţelegeau cei din jur, că n-a avut minte şi şi-a găsit beleaua cu nişte bezmetici.</p>
               <p rend="justify">—  Ei, dacă mintea ar creşte pe toate cărările, ar paşte-o şi boii, îl încredinţa Calapăr, descleştându-i gura cu un vârf de cuţit şi înfundân-du-i-o cu încă o bucată de halviţă dată prin praf. Apoi, cu frânghioara de la cingătoarea lui Iliuţă, îi legară mâinile, să nu mai şterpelească bucate şi băuturi de pe tarabele neguţătorilor.</p>
               <p rend="justify">—  Nu te mai zbate, nemernicule! Îl ocărî Calapăr. Acum poţi să-ţi vâri halviţă şi-n buzunare şi-n sân, să te saturi!</p>
               <p rend="justify">Mai mulţi târgoveţi culeseră toate bucăţile de halviţă şi-l căptuşiră sub ilic, în pantaloni, încleindu-l tot. Ba îl frecară şi pe păr. Osânditul sughiţă înfundat şi începu să vomite, horcăind, spre scârba privitorilor.</p>
               <p rend="justify">—  Iertaţi-l! Porunci Grue. C-ar putea chiar să moară sufocat. Pu-neţi-l în picioare şi daţi-i drumul prin piaţă, să-l vadă lumea şi să se veselească de beţivanul slujbaş al lui vodă Alexandru.</p>
               <p rend="justify">Lăsat slobod, aga păşea clătinat şi crăcănat, din zid în zid, opintindu-se să sughiţă şi să verse şi maţele din el.</p>
               <p rend="justify">—  Aşa ţi se cade, procletule!…  Vadra nu ţi-o mai trimit acasă, pâ-nă-i hăul!…  Ce curaj pe voi, flăcăilor! Parc-aţi fi de-ai lui Român Grue Grozovanul! Se bucurau târgoveţii, în cap cu crâşmarul.</p>
               <p rend="justify">—  Dar cine-i…  Român Grue Grozovanul? Mtrebă Dorondoc. RUnul care pedepseşte pe ticăloşi, pe tâlhari, pe tirani…</p>
               <p rend="justify">—  Cine are noroc să-l întâlnească, scapă de necazuri şi greutăţi, vorbi o femeie cu paner cafeniu pe braţ. Are şi un cântec: Român Grue Grozovanul ferchezuieşte duşmanul, îl prinde oriunde, îl rade, îl tunde…</p>
               <p rend="justify">—  Şi dacă-i mai de viţă îi înfundă gura cu halviţă…  Adaugă Dorondoc, încă două stihuri, spre hazul uliţei.</p>
               <p rend="justify">—  Tu, Iliuţă, ce faci acum? Întrebă Român Grue.</p>
               <p rend="justify">—  Mă duc să dau banii stăpânului, răspunse îngrijorat; că de acu-n colo nu mai pot ieşi în piaţă, că mă cotonogesc oamenii agăi.</p>
               <p rend="justify">—  Cum te plăteşte stăpânul, Iliuţă?</p>
               <p rend="justify">—  Trei la sută din vânzare şi… Mâncare. Adică mai mult ghionti şi palme, decât mâncare şi parale.</p>
               <p rend="justify">—  Ei, dacă-i aşa, atunci vino cu noi. O să-ţi mărim simbria jşi te scutim şi de ghionti. Te prinzi?</p>
               <p rend="justify">—  Cum să nu, bădiţă Grue. Nu sunt eu băieţaşul care-a dus răvaşul?</p>
               <p rend="justify">—  Pe cai, fraţilor! Dorondoc, ia-l pe Iliuţă pe şaua ta, până i-om găsi şi lui un cal.</p>
               <p rend="justify">Porniră; dar când ieşiră în uliţa Fierarilor, binecuvântaţi de mulţimea care le văzuse isprava, cu cine se întâlniră? Cu marele ban Mihai: il cunoscură mai mult după ochi şi după glas.</p>
               <p rend="justify">—  Ce faceţi pe-aici, flăcăilor?</p>
               <p rend="justify">—  Cosim spinii şi ciulinii, că-s mulţi, bată-i pustia!</p>
               <p rend="justify">—  Îndreptăm strâmbii, învrednicim nevrednicii şi îmbunăm răii, în-dopându-i cu halviţă, mărite ban, adăugă Român Grue.</p>
               <p rend="justify">Mihai surâse şi frână calul, deşi nu prea înţelegea ce vor să spună.</p>
               <p rend="justify">—  Deocamdată, stărui Moţoc, îţi curăţim calea de scaieţi şi de belele, de cele multe rele şi de răul cel mai rău, de-i zice aga Dudău. Pe sluji'., rî i-am alungat cu sabia, iar pe dumnealui aga l-am cam făcut de ri3 şi de ocară.</p>
               <p rend="justify">—  Dacă numai la asta vă duce mintea, bine-i ce faceţi?</p>
               <p rend="justify">—  Nu-atât mintea, cât nevoia, cinstite bane.</p>
               <p rend="justify">—  Mda…  Poate ai dreptate, grăi banul, făcându-i semn să-şi apropie calul de-al său, ca să-i audă vorba şoptită: Grue, duci ăst răvaş stolnicului Iordache în Uliţa Soarelui.</p>
               <p rend="justify">—  Prea bine, bane Mihai! Zise, dosind repede răvaşul în chimir.</p>
               <p rend="justify">—  Mergi când se întunecă. E o treabă de mare taină, iar tu, olăcar de încredere, flăcăule.</p>
               <p rend="justify">—  Am înţeles, mărite! Mă voi strădui să merit încrederea.</p>
               <p rend="justify">—  Răspunsul mi-l duci unde va porunci stolnicul.</p>
               <p rend="justify">Se despărţiră, repede, cotind pe uliţi cu lume puţină. Şi cum mergeau în trap uşor, îi întrecu o trăsură cu doi cai focoşi.</p>
               <p rend="justify">—  Grue, uite-o pe Voichiţa! În trăsură…  Trece ca vântul, cutremu-rând pământul; nici că-i pasă de-o inimă arsă, descântă Dorondoc, iar Grue întoarse capul către Iliuţă:</p>
               <p rend="justify">—  Băiete, ştii s-alergi?</p>
               <p rend="justify">—  Zbor!…  După trăsura aceea, nu?</p>
               <p rend="justify">—  Vezi la ce casă trage. Răspunsul mi-l aduci la hanul lui Manole.</p>
               <p rend="justify">Trap! Să n-o pierzi din ochi!</p>
               <p rend="justify">Sprinten ca un titirez, băieţaşul, ţinându-şi nădragii cu mâna, se pierdu după cotiturile uliţelor.</p>
               <p rend="justify">La han, ospătară şi se amistuiră la o ţâră de hodină. Dar apăru Iliuţă, gâfâind:</p>
               <p rend="justify">—  Trăsura a tras la o curte mare şi naltă. Am întrebat cine stă; stolnicul Iordache.</p>
               <p rend="justify">—  La stolnicul Iordache? Se miră Grue. Cum s-a nimerit? Şi ce-o fi căutând acolo?</p>
               <p rend="justify">—  Vreun mire poate! Îl picni Calapăr.</p>
               <p rend="justify">—  Tocmai aşa! Întări Iliuţă. Că m-am dat în vorbă cu o slugă care mi-a spus că fata boierului din Novăceşti a venit la vedere cu un tânăr boier mare şi bogat.</p>
               <p rend="justify">—  Uite, poznă! Se supără Dorondoc, în vreme ce Grue se întunecă la chip, parc-ar fi intrat tot negrul nopţii în el.</p>
               <p rend="justify">—  Mă duc! Acolo m-a trimes şi…  Log două într-o coadă.</p>
               <p rend="justify">—  Poate-i să-i duci un dar de logodnă? Îl luă Calapăr în răspăr.</p>
               <p rend="justify">—  Poate! Vreau s-o văd, înainte de logodnă!</p>
               <p rend="justify">—  Şi dacă o vezi, ce-o să-i spui? Jupâniţă Voichiţa nu te mărita cu altul că eşti sortită mie? Zâmbi, cu durere, Dorondoc.</p>
               <p rend="justify">—  M-oi descurca eu într-un fel. Şi aşa, doream să aflu ce mai e prin Novăceşti, ce mai face boier Toma Neagu, Măria…</p>
               <p rend="justify">—  Du-te, dacă vrei, să mai culegi o amăgire; poate a mai amară din toate.</p>
               <p rend="justify">—  Poate, fraţilor; dar eu nu mă aştept să-mi sară de gât şi să-mi spună: Român Grue, vreau să-ţi fiu mireasă! N-a venit vremea aceea. Dar va veni, fraţilor!</p>
               <p rend="justify">—  Până atunci, zise Calapăr, mai mult duios decât răutăcios, să vin eu cu o strigătură: aşteaptă, Grue, aşteaptă, de la boieri faptă dreaptă, de la capră jintiţa şi dragoste de la Voichiţa…</p>
               <p rend="justify">—  Până când mă fac vestit, nu se lăsă flăcăul, trebuie s-o împiedic a se mărita cu altul. Este?</p>
               <p rend="justify">—  Este! Îl aprobă Dorondoc. Dar…  Rău mă doare un picior c-am sărit peste ponor, după ochii mândrelor.</p>
               <p rend="justify">—  Degeaba râdeţi! Eu simt în inima ei un muguraş de dragoste pentru mine. Ne despart doar ţâfnele boiereşti şi năcăfalele lui Toma Neagu. Şi-apoi se nimeri bine, cum am zis: acolo trebuie să duc şi răvaşul de taină.</p>
               <p rend="justify">—  Dacă te trage ata, n-avem ce-ţi face. Dragostea-i boală grea: c-un surâs doboară voinicul cât bradul, parcă l-ar fulgera.</p>
               <p rend="justify">—  La bună vedere, fraţilor! Desfătaţi-vă cu friptură şi cu vin, până mă întorc. Uite, se-nserează, mai zise Grue, ridicându-se, până ajung, e noapte bine.</p>
               <p rend="justify">—  Vezi numai să nu fie o dusă şi-o venită şi-o vreme prăpădită.</p>
               <p rend="justify">Intrat în slujbă la trei flăcăi pribegi, Iliuţă vârâse caii la grajd, îi adă-pase şi le pusese nutreţ în iesle. Când sfârşi treaba, intră în han şi grăbi la masa lui Calapăr şi Dorondoc, şoptind, speriat:</p>
               <p rend="justify">—  Bădiţilor, în fundul grajdului, câţiva oameni feriţi într-un colţ, pun ceva la cale…  Ceva rău: o tâlhărie. Am ciulit urechile şi am auzit pomenind de casa stolnicului Iordache.</p>
               <p rend="justify">—  Ce vorbeşti, isteţule? Te pricepi la iscodire, ai?</p>
               <p rend="justify">—  Cum să spun?…  Ziceau că jupân stolnicul nu-i acasă şi că în curtea lui au rămas puţini slujitori. Şi aceia, dacă stăpânul nu-i acasă, reiese prin târg, ori se lasă pe tânjală, ori dorm ca butucii.</p>
               <p rend="justify">—  Tiii! Se-ngrijoră Calapăr. Altă dandana…  Din una în alta!</p>
               <p rend="justify">—  Cap să fie, că belelele curg! Cum îl salvăm pe Grue, dacă…</p>
               <p rend="justify">—  Şi pe Voichiţa!</p>
               <p rend="justify">Se înserase de-a binelea. Aşteptară până când Iliuţă îmbucă o bucată de pastrama de porc cu pâine de secară şi porniră în ajutorul lui Român Grue, deşi mai ales lui Calapăr nu-i prea convenea să-şi ştie prietenul aprins după o fată frumoasă şi prea năzuroasă. Socoteau, uneori, dragostea lui un fel de pierdere de vreme şi o otrăvire a inimii. Calapăr mergea în pas cu Dorondoc şi gândea: „Câte boclucuri toate, tot pe capul lui Istrate…  Şi ştii cine-i cu pricina? Dragostea bătu-o-ar vina…  Grue intră în primejdie ca bursucul în capcană: orb…!”.</p>
               <p rend="justify">În adevăr, slujitorii stolnicului Iordache l-au poprit pe Grue la poartă, l-au ispitit cu întrebările şi nu i-au îngăduit să intre: li se părea că umblă cu gânduri necurate. Ales că n-avea voie să spuie oricui că aducea răvaş tainic de la banul Mihai către vornicul Iordache. Dar fiind el mândru la înfăţişare, răzbătător, iscusit şi plăcut la vorbă, nutrind un gând bun pentru Voichiţa, până la urmă a înduplecat slujitorii şi a pătruns în casa stolnicului, fără să facă tărăboi.</p>
               <p rend="justify">Văzând-o pe Voichiţa, s-a cam fâsticit; dumneaei, deşi o învăluia o plăcută mirare, i-a simţit slăbiciunea şi l-a luat la vale:</p>
               <p rend="justify">—  Şi va să zică aşa, Grue: venit-ai să mă întrebi ce mai fac?</p>
               <p rend="justify">—  Întocmai, jupâniţă Voichiţa, surise Român Grue.</p>
               <p rend="justify">—  Dacă mă întrebi, aşa, ca să nu mor neîntrebată, iaca şi eu ţi-oi răspunde: fac bine, foarte bine şi de alţii nici că-mi pasă.</p>
               <p rend="justify">—  Dacă eşti bine, sănătoasă, mă bucur din toată inima.</p>
               <p rend="justify">—  Numai pentru atât îţi pui capul în primejdia slugilor lui vodă?</p>
               <p rend="justify">—  Dacă te văd, nu-mi pasă de primejdii, oricât ar fi de mari.</p>
               <p rend="justify">—  Zău? N-ai şi alte gânduri?</p>
               <p rend="justify">—  Am, dar domnia ta ai ţepi de arici şi mă ţii departe.</p>
               <p rend="justify">—  Aşa! Şi ce ţi-ai spus? Când m-o vedea…  Aricioaica, atât de mândru, înţolit ca un căpitan de oaste, o să se uite la mine ca la un cireş copt.</p>
               <p rend="justify">—  Nu, la asta nu m-am gândit, deşi, să fim drepţi, ştiu că nu-s de lepădat;</p>
               <p rend="justify">—  Sau poate ţi-ai zis că, din recunoştinţă, o să-ţi cad în genunchi şi-o să-ţi spun: „Bine-ai venit, mântuitorule!” Nu?</p>
               <p rend="justify">Trufia Voichiţei izvodi multă amărăciune în inima lui Grue.</p>
               <p rend="justify">—  Mă călăuzesc după o zicală înţeleaptă: fă bine şi aruncă-l în apă…  Totuşi, în gând, de multe ori te desmierd cu vorba: mireasa mea…</p>
               <p rend="justify">—  Nu-ţi dau voie! Auzi?! Aproape că ţipă fata.</p>
               <p rend="justify">—  Nu mă poţi opri…  Ci, ca să curmăm sfada, aspri Grue glasul, spune-mi, te rog, unde-l găsesc pe stolnicul Iordache?</p>
               <p rend="justify">—  E plecat la moşia Gherghiţa. Dar ce ai cu el?</p>
               <p rend="justify">—  O treabă de taină.</p>
               <p rend="justify">—  A, va să zică n-ai venit pentru mine?</p>
               <p rend="justify">—  Nu!</p>
               <p rend="justify">—  Nu?…  Cu atât mai bine! Eu nu-mi uit rangul, nici pentru Român Grue Grozovanul, pe care lumea a început să-l pună în cântec, de-l zic fetele prin şezători. Il pun pentru nişte isprăvi mărunte.</p>
               <p rend="justify">—  Când voi săvârşi isprăvi mari, să nu fie domnia ta prea… Mărunţică.</p>
               <p rend="justify">—  Mă înfrunţi? Se îndulci glasul fetei, văzându-l supărat din cale-afară.</p>
               <p rend="justify">—  Nu-mi place să rămân dator, mai ales celor pe care-i îndrăgesc.</p>
               <p rend="justify">—  Mda…  Dacă te-ai înţolit aşa, înseamnă c-ai intrat în slujba cuiva. Adevărat?</p>
               <p rend="justify">—  Adevărat! Rosti cu glas scăzut, mai mult de teamă că nu va putea păstra taina.</p>
               <p rend="justify">—  Deci nu eşti decât un slujitor!</p>
               <p rend="justify">—  Da, dar slujesc pe cineva mai de cinste decât cel pe care-l slujeşte boier Neagu, tatăl domniei tale.</p>
               <p rend="justify">—  Este dregător în sfatul voievodului!</p>
               <p rend="justify">—  Care voievod nici n-a voit să-l scoată din robia tătară.</p>
               <p rend="justify">—  Asta cam aşa-i…  se simţi fata răpusă, necruţător.</p>
               <p rend="justify">—  De, cum e stăpânul, aşa-i şi sluga: Alexandru cel Rău şi…  se opri, dându-şi seama că vorbise mai mult decât trebuia; dar Voichiţa continuă:</p>
               <p rend="justify">—  Asemenea vorbe mă rănesc şi nu îngădui…  Adică mă mir că le spui. Cu toată părerea de rău, Grue nu se putu stăpâni de a lovi încă o dată:</p>
               <p rend="justify">—  Aflu că soţii mei au dreptate: inima ta-i de gheaţă boită cu venin;</p>
               <p rend="justify">—  Aha, va să zică tot tragi oarecare nădejdi!</p>
               <p rend="justify">—  Nădăjduiesc; dar nu-i omeneşte, jupâniţă, să-ţi baţi joc de dragostea mea! Poţi să n-o primeşti, dar n-ai drept s-o batjocoreşti. Uite, plec!</p>
               <p rend="justify">—  Pleacă!…  Vorba-i zicea „pleacă”; zâmbetul, „stai”.</p>
               <p rend="justify">—  Asta însamnă că niciodată nu…  se opri, negăsind vorbele.</p>
               <p rend="justify">—  Da, niciodată, Grue, pentru că…  Pentru că mâine mă logodesc! Suspină adânc; şi, pentru că pe chipul lui Grue se zugrăvi mare îndurerare, urmă cu glas moale, înlăcrămat: Doar n-o să împletesc cosiţă albă în casa părintească. Tata mi-a găsit soţ pe placul lui.</p>
               <p rend="justify">—  Pot şti şi eu, cine-i mirele pe placul socrului?</p>
               <p rend="justify">—  Ai auzit de Radu, feciorul clucerului Cujbă, nepotul stolnicului Iordache?</p>
               <p rend="justify">—  Nu' Dar nu-mi plac cei pe care-i însoară rudele.</p>
               <p rend="justify">—  Oricum, e boier. Boier de viţă, să ştii!</p>
               <p rend="justify">—  Are şaizeci de ani?</p>
               <p rend="justify">—  Ba e tânăr, cu moşii multe, frumos şi foarte stăruitor; când şi-a pus în cap ceva trece şi prin zid. O să-mi fie-soţ bun…  Aşa zice tata…</p>
               <p rend="justify">—  Iţi urez noroc, Voichiţa!</p>
               <p rend="justify">—  Mulţumesc…  Grue. Şi să nu fii prea supărat pe mine. Soarta…</p>
               <p rend="justify">—  Plec, şopti ca pentru sine Grue, să nu-şi dea în vileag marea-i durere.</p>
               <p rend="justify">—  Cu bine…  De altfel s-ar putea să vină Radu şi…  E, da. E foarte arţăgos, zuliar şi…</p>
               <p rend="justify">—  Nu cumva mă ştii fricos?</p>
               <p rend="justify">—  A, nu! Asta nu! Dar de! Om ca tine nu-i bine să se pună cu un boier de rang, care poartă sabie la şold.</p>
               <p rend="justify">—  Dac-ar fi pentru cine ştiu eu, m-aş lua de piept şi cu Dumnezeu, nu numai cu…  Un Radu, odrasla lui Cujbă.</p>
               <p rend="justify">—  Pentru cine anume te-ai lua de piept cu Dumnezeu?</p>
               <p rend="justify">—  Pentru cea care zice că se logodeşte cu un jupânaş searbăd care-o face pe arţăgosul…</p>
               <p rend="justify">—  Searbăd? Clocoti Voichiţa, cu mânie şi ofensă, dar şi cu bucurie.</p>
               <p rend="justify">—  Are un singur merit: acela că s-a ostenit să se nască boier.</p>
               <p rend="justify">—  Nu-ţi îngădui! Strigă, dar era mândră că el, Grue, îşi îngăduia să-i batjocorească logodnicul, semn că o iubeşte; dacă n-ar fi făcut aşa, ar fi plâns de ciudă.</p>
               <p rend="justify">—  Da, ai dreptate. Îmi iau vorba înapoi: nici o osteneală ca asta nu şi-a dat: l-au născut fără să-l întrebe pe el.</p>
               <p rend="justify">Dar tocmai în acea clipă, în iatac intră Radu Cujbă, călăuzit de o bă-trânică vioaie, cu ochi mari şi miraţi, că-şi vede nepoata vorbind cu un necunoscut.</p>
               <p rend="justify">Tânărul boier dădu bună seara, cu dichis şi farafastâc, care-l făcu pe Român Grue să surâdă; lămuri că „mătuşica” i-a îngăduit, a vedea nepoata”; apoi o întrebă, simandicos: Ce făcea? Cosea la gherghef?</p>
               <p rend="justify">—  Nu! Schimbam o vorbă ca dumnealui.</p>
               <p rend="justify">—  Domnia ta, boieroaică de rang, cisluieşti cu un…</p>
               <p rend="justify">—  Boierule, se îndârji flăcăul, eu nu sunt… „un”, aşa cum vrea a lăsa să se înţeleagă izul de dispreţ din glasul domniei tale!</p>
               <p rend="justify">—  Îndrăzneşti a ridica glas în faţa unui boier? Sunt Radu Cujbă, feciorul clucerului Cujbă.</p>
               <p rend="justify">—  Eu sunt numai Român Grue!</p>
               <p rend="justify">—  Şi nu ţi-i ruşine să te fuduleşti în faţa mea? Acuş te-nvăţ eu cum să te porţi, rumân nenorocit!</p>
               <p rend="justify">—  Mai zgârcit, boieraşule, cu învăţătura şi batjocura, că s-ar putea să fie alţii dascăli mai buni.</p>
               <p rend="justify">—  Cum? Cutezi? Ţara.</p>
               <p rend="justify">—  De ce n-aş cuteza? Deocamdată mulţumeşte jupâniţei Voichiţa: sunt oaspetele dumneaei şi trebuie să mă port ca un om cu bun simţ, nu ca un boier ţâfnos şi nevricos.</p>
               <p rend="justify">—  Ticălu…  se poticni Radu Cujbă scos din fire, iar mânia îi puse un astupuş în gât.</p>
               <p rend="justify">Deşi era, într-un fel, bucuroasă de harţa dintre cei doi tineri, Voichiţa îi rugă să înceteze sfada, să se poarte cuviincios.</p>
               <p rend="justify">—  Trebuie să-i trag o chelfăneală…  se grozăvi Cujbă. Neapărat!</p>
               <p rend="justify">—  Încearcă şi-ai să te-ntâlneşti cu…  Zavracul, fratele chelfănelii.</p>
               <p rend="justify">—  Grue, te rog! Se încălzi glasul şi se umeziră ochii fetei.</p>
               <p rend="justify">—  Bine. Şi cer iertare pentru supărare. Plec să-l aflu pe jupân stolnicul.</p>
               <p rend="justify">—  Fă cum ai poruncă de la stăpânul tău!</p>
               <p rend="justify">—  Şi-ţi făgăduiesc să nu te mai stingheresc de-aici încolo.</p>
               <p rend="justify">—  Foarte bine! Grăi Voichiţa, mai mult cu durere djpcât cu trufie.</p>
               <p rend="justify">—  Iţi urez încă o dată noroc, şopti el cu tristeţe. Cu toate că nu văd de ce un balcâz, o momâie în ciubote roşii şi cuşmă cu surguei, ca ăsta, s-ar putea numi noroc.</p>
               <p rend="justify">—  Ce spune?…  Ce spune? Vru să afle Radu Cujbă, dar Voichiţa îi răspunse numai după ce Grue ieşi din iatac:</p>
               <p rend="justify">—  E cam aprig; dar, altminteri, are inimă bună, e curajos, deştept, frumos precum se vede…  Şi de multe oii şi-a pus viaţa în primejdie pentru…</p>
               <p rend="justify">Radu o întrerupse, iritat:</p>
               <p rend="justify">—  Dar, mă rog, de ce te porţi aşa de…  Ţeremonios cu un ţăran? De ce nu l-ai dat afară, pe brânci? De ce n-ai pus slugile să-l ciomăgească?</p>
               <p rend="justify">—  Grue nu-i omul care să se lase ciomăgit. Il cunosc bine din Novăceşti: e un răzvrătit pentru dreptate şi omenie.</p>
               <p rend="justify">—  Ei, dacă nu-mi era că fac tărăboi şi-o supăr pe mătuşica, îi arătam eu lui. Dar dacă-l mai întâlnesc vreodată, mi ţi-l pun să-mi pupe tălpile. Ai să vezi!</p>
               <p rend="justify">Voichiţa îl măsură cu privirea şi, fără să vrea, i se făcu milă de ea şi silă de el.</p>
               <p rend="justify">—  Să lăsăm laudele deşarte…  Iţi aduc şerbet cu apă rece.</p>
               <p rend="justify">—  A, nu te osteni! Deveni mieros. Bat eu din palme şi…</p>
               <p rend="justify">Bătu din palme, de trei ori: plici! Plici! Plici! Se ivi o fată din casă, căreia îi porunci şerbet de trandafir şi apă rece în pahare de Bohemia.</p>
               <p rend="justify">—  Îmi place să fiu stăpân în casa mea: să muştruluiesc slugile, iar pe soţie s-o cinstesc ca pe-o domniţă.</p>
               <p rend="justify">Slujnica aduse trei chisele cu şerbet de trandafir, gutui şi portocale. Radu lăudă mirozna îmbătătoare a fiecăruia, adăugind făţarnic curtenitor:</p>
               <p rend="justify">—  Numai mânuţe gingaşe ca ale tale puteau face dulceţuri aşa de…</p>
               <p rend="justify">—  Ia şerbet din chiseaua care vrei şi laudă mâinile mătuşicăi; ea le-a făcut!</p>
               <p rend="justify">Tânărul zgârci din nara stingă, gustă din toate, apoi schimbă vorba:</p>
               <p rend="justify">—  Măria sa vodă-i foarte supărat: iar i-a scăpat banul Mihai.</p>
               <p rend="justify">—  Cum adică…  Scăpat?</p>
               <p rend="justify">—  Tocmise aga Dudău o ceată de ocnaşi să-i iasă în cale, să-l prade şi să-l omoare.</p>
               <p rend="justify">—  Să-l omoa…  De ce? Parcă îl iertase.</p>
               <p rend="justify">—  Nu ştii? S-a dovedit că umblă după domnie şi…  A fugit.</p>
               <p rend="justify">—  Se vede că-i om deosebit dacă, aşa cum spune lumea, călăul a aruncat securea şi-a strigat că nu cutează a doborî cap frumos şi semeţ ca al lui.</p>
               <p rend="justify">—  Aş! Fală deşartă. Poveşti născocite de prostime.</p>
               <p rend="justify">—  Ei, dacă de fala asta a tremurat şi securea din mina călăului, înseamnă că nu-i tocmai…  Deşartă. Înţelegi?</p>
               <p rend="justify">—  O întâmplare fără noimă, chiar de-ar fi adevărată.</p>
               <p rend="justify">—  Şi aga Dudău cum de nu l-a prins?</p>
               <p rend="justify">—  Un nesocotit. Închipuieşte-ţi: s-a vârât într-o sfadă iscată de nişte răzvrătiţi din Novăceşti, cum s-a aflat după aceea.</p>
               <p rend="justify">—  Din Novăceşti?</p>
               <p rend="justify">—  Ii cunoşti? Ai auzit de ei?</p>
               <p rend="justify">T~itl «; Iţim „l;'&lt;;) Lr. I'.;”: V!&lt; JMtflftJ II</p>
               <p rend="justify">—  A…  nu. Dar cum au putut nişte…  Să împiedice pe un agă a-şi împlini porunca?</p>
               <p rend="justify">—  Nemernicii! I-au umplut gura cu halviţă şi…</p>
               <p rend="justify">—  Ei, nu! Râse Voichiţa. Straşnic căluş! Asta-i de-a lui Calapăr.</p>
               <p rend="justify">—  Cum ai spus?! Se miră Cujbă, dar Voichiţa nu-i răspunse, ci întrebă:</p>
               <p rend="justify">—  Şi cum? Nişte halviţă poate împiedica un slujitor domnesc să prindă pe un…  Răzvrătit şi hiclean?</p>
               <p rend="justify">—  Ehei, să fi fost eu. Radu Cujbă…</p>
               <p rend="justify">—  Dacă te cătrăneşti că n-ai avut parte să guşti din halviţă, îndul-ceşte-te cu şerbet…  Îl ironiza fata, abia ascunzându-şi bucuria.</p>
               <p rend="justify">—  Cu mare plăcere şi cu multă mulţămită, jupâniţă Voichiţa. Când am fost la Ţarigrad, vorbi după ce linse toată dulceaţa de pe linguriţa de argint, am mâncat şerbet de chitre.</p>
               <p rend="justify">—  Aha!…  Şi dacă a scăpat banul Mihai unde s-a dus?</p>
               <p rend="justify">—  Se bănuie că stă ascuns şi unelteşte.</p>
               <p rend="justify">—  Şi vodă ce face?</p>
               <p rend="justify">—  De, e cam îngrijorat; dar eu am zis: „Măria ta, nu te teme! Te apărăm noi!” Şi urmă cu dispreţ: închipuie-ţi că teribilul ban Mihai a atât de singur, încât, după cât se aude, se foloseşte şi de nişte bieţi răz-vrăiiţi, ca aceia din Novăceşti. Vodă Alexandru, în schimb, se întemeiază pe spade boiereşti, ca a mea!</p>
               <p rend="justify">—  Ei, sunt mândră că mă aflu în faţa unui stâlp al domniei.</p>
               <p rend="justify">—  Plănuiesc să-l urmăresc eu pe acel hiclean, fără să-i mai spun măriei sale. Îl căsăpesc într-o luptă faţă la faţă şi-i aşez capul la picioarele scaunului domnesc.</p>
               <p rend="justify">—  Te bizui?</p>
               <p rend="justify">—  Sunt… Spadaccino prima!</p>
               <p rend="justify">—  Vai, vai, cât mă bucur!</p>
               <p rend="justify">—  Sunt cavaler şi-mi place neînfricat să lupt întru cucerirea inimii domniei tale, jupâniţă Voichiţa, zâna inimii mele…</p>
               <p rend="justify">—  Mare fericire mă paşte! Se minună fata, mai mult în batjocură.</p>
               <p rend="justify">—  Cu mine o să duci viaţă liniştită şi fericită. Nici o adiere de vânt potrivnic n-o să te supere. Doar zefirul poruncit de inima mea, dacă…</p>
               <p rend="justify">—  Mă uimeşti, jupân Radu, cu făgăduielile; dar eu ştiu că una-i a făgădui şi alta a împlini. Iar vremea-i plină de primejdii.</p>
               <p rend="justify">—  Te scot din orice primejdie, oricât de mare!</p>
               <p rend="justify">—  Nu-i mult de când am fost roabă la Gâzi Ghirai şi…</p>
               <p rend="justify">—  A, cum de n-am ştiut?…  Dar parcă abia aştept să mai vină o primejdie, oricât de neprevăzută, de înspăimântătoare, ca să-ţi dovedesc, jupâniţă, ce brav sunt! Adică îndrăgostit…  Dragostea îmi dă tăria şi ambiţia, vitejia şi…</p>
               <p rend="justify">—  Hai să te cred: dar parcă tot mai bine-i să nu mă cerce nici o nenorocire.</p>
               <p rend="justify">—  Nu te-ndoi, nici o clipă, de curajul meu! Eu Radu Cujbă o să-l prind pe acel…</p>
               <p rend="justify">—  Dacă mai spui o dată, încep să mă îndoiesc, jupân Radu.</p>
               <p rend="justify">—  Îl prind şi-l aduc legat la picioarele lui vodă.</p>
               <p rend="justify">—  Mai gustă din acest şerbet, că-i treabă mai uşoară şi mai fără primejdie, zâmbi fata, mirându-se că tânărul din faţa ei nu simţea batjocura din glas.</p>
               <p rend="justify">În acest timp, afară, Calapăr, Dorondoc şi Iliuţă, ascunşi după ziduri, urmăreau cum tâlharii porniţi din han se pregăteau să atace casa stolnicului Iordache. Iliuţă numără şapte; apoi adăugă încă trei, care stră-juiau lângă zidul de piatră. Calapăr hotărî:</p>
               <p rend="justify">—  Îi lăsăm să intre în casă; pe urmă sărim în curte, le luăm urma, cum se zice şi…  Apoi, văzând şi făcând.</p>
               <p rend="justify">—  Ce mai noroc are şi Grue cu noi…</p>
               <p rend="justify">—  Norocul lui l-a cam spălat ploaia…  Vru Calapăr să încropească o zicală, dar zări tâlharii sărind zidul, ca nişte umbre de rău prevestitoare şi şopti, mai mult în şagă, parcă s-ar fi jucat: Hai şi noi! La plăcinte înainte, măi Dominte, la război mai 'napoi, că aici-i de noi…</p>
               <p rend="justify">Dar tocmai atunci, amărât şi cu inima zdrobită, ieşea şi Grue din casă: stătuse de vorbă cu „mătuşica” Voichiţei, cum să-l afle pe jupân Iordache, la Gherghiţa, Băgă de samă că printre copacii din curte se strecurau, cu fereală, nişte umbre ciudate…: pâş-pâş, pâş-pâş. Făcându-şi semne. În dosul unei tulpini groase de ulm, pândi să vadă ce se întâm-plă. Gândea: „De bună seamă sunt niscai tâlhari… Las'c-o apără Radu Cujbă…  Dar dacă n-o…  Uite, după ce m-a umilit, m-a alungat, eu tot mai vreau s-o ajut. A, uite-i: se-ndreaptă spre uşa cea mare… Tâlhari!”</p>
               <p rend="justify">Unul bătu clopoţelul, ca un oaspete aşteptat. Când îi deschise un slujitor, îi astupă gura cu un căluş şi alţi doi îl legară de stâlpul cerdacului. Apoi, vreo cinci se năpustiră în casă. „N-are tihnă Radu Cujbă”, surise oarecum bucuros, parcă el ar fi trimis tâlharii… „În clipa asta nici nu ştiu cine-i mai mare lotru: cel care-mi fură dragostea ori cei care jefuiesc pe hoţul dragostei mele?” Se furişă pe lângă cerdac şi, aproape fără să vrea, strigă:! 1 &gt; «jD</p>
               <p rend="justify">—  Hoţii!…  Hoţii!…  Şi, în grabă, pătrunse şi el în casă pe urma lor, temându-se: „Aceştia fac şi omor, dacă”…</p>
               <p rend="justify">În iatac, Radu Cujbă sări în picioare, bâlbâindu-se cu spaimă:</p>
               <p rend="justify">—  Cum?…  Cine?…  Ce strigă?</p>
               <p rend="justify">—  Hoţii, jupân Radu, vorbi Voichiţa. N-auzi?</p>
               <p rend="justify">—  Ho…  Dai' cum au intrat?…  Nu suntem străjuiţi?</p>
               <p rend="justify">—  Ştii doar că unchiul Iordache e plecat cu cei mai mulţi dintre slujitori. Cei rămaşi sunt cam nevolnici şi cam umblă de capul lor, iar tâlharii or fi aflat de asta şi…</p>
               <p rend="justify">—  Ce ne facem? Se sperie Cujbă, frământându-se, trepădând din picioare.</p>
               <p rend="justify">—  De la domnia ta aştept apărare, nu întrebare.</p>
               <p rend="justify">—  Zic fugim!…  Se zăpăci tânărul boier.</p>
               <p rend="justify">—  Să fugim? Întrebă fata, batjocoritor. Pe unde să fugim?</p>
               <p rend="justify">—  Pe-acolo ne întâlnim cu hoţii.</p>
               <p rend="justify">—  Da!…  Scânci în mare spaimă şi bâlbâială, ne cam întâlnim cu…  Să chemăm ajutoare…</p>
               <p rend="justify">—  De unde? Pe cine? ' ^</p>
               <p rend="justify">—  Atunci…  Ce mă fac?</p>
               <p rend="justify">Pe uşă!</p>
               <p rend="justify">Deşi hoţii cotrobăiau prin încăperile şi sipetele casei, Voichiţa părea preocupată mai mult de laşitatea logodnicului decât de primejdia care se apropia, ameninţătoare. Se roti spre musafir şi vorbi:</p>
               <p rend="justify">—  Adineaori, jupân Radu Cujbă erai…  Viteazul vitejilor, spadaccino prima. Acum…</p>
               <p rend="justify">—  Tâlharii sunt. Au bâte şi cuţite!…  Nişte sălbatici…</p>
               <p rend="justify">—  Ţi-au sărit…  Săritele?! Hohoti Voichiţa. Dumneata ai sabia! Te-ajut şi eu cu hangerul din panoplie.</p>
               <p rend="justify">—  Da-da…  Iar eu…  Eu mă duc după ajutoare!</p>
               <p rend="justify">—  Şi pe mine mă laşi în gheara lotrilor? Râse fata de spaima fălosului. Stai, poate s-or speria când te-or vedea…  Cât de vitejeşte tremuri.</p>
               <p rend="justify">Dar Radu Cujbă se făcu a nu auzi şi ţâşni pe uşa din dreapta. Voichiţa îi strigă vorbă de ocară: „Fricosule!” şi smulgând un hanger din panoplie, hotărî să se apere singură, deşi şoaptele tigrilor din camera alăturată o înţepau cu acele fricii.</p>
               <p rend="justify">În clipa următoare, în iatacul Voichiţei intră un hoţ:</p>
               <p rend="justify">—  Aha!…  Puiculeano. Rânji cumplit. Aici erai? Plecăciune!</p>
               <p rend="justify">—  Ce pofteşti? Întrebă fata, căutând să-şi stăpânească spaima.</p>
               <p rend="justify">—  Bani, aur!…  Cercei, brăţări, inele, salbe…  Ai la gât una, frumoasă!'</p>
               <p rend="justify">—  Da, dar am şi un hanger bine ascuţit.</p>
               <p rend="justify">—  Faină armă! Jindui hoţul. Cu mănunchi de-argint şi pietre scumpe. Dar mă-ndoiesc că te pricepi s-o mânuieşti.</p>
               <p rend="justify">—  Apropie-te şi-ai să vezi!</p>
               <p rend="justify">Pe uşă intră încă un hoţ, rânjind parcă mai drăceşte, cu gura strâmbă.</p>
               <p rend="justify">—  Te târguieşti cu ea, în loc să-i vii de hac? Că-i şi frumoasă şi tânără! 1.</p>
               <p rend="justify">—  Întâi să-i scoatem jucăria aia din mână, ha-ha! Hi-hi i chicoti fă-cind un pas spre Voichiţa.</p>
               <p rend="justify">—  Nu v-apropiaţi! Se lipi fata de perete, apărându-se cu hangerul.</p>
               <p rend="justify">—  Că n-o să mă tem eu de-o muiere! Râse iar, hidos, cel cu gura strâmbă.</p>
               <p rend="justify">—  Nu! Strigă cu spaimă şi ameninţare fata. Înapoi, mişeilor…!</p>
               <p rend="justify">—  Domol, porumbiţo! Săbiile noastre-s mai lungi şi mai ascuţite…  În clipa care urmă, cu glas detunător, Român Grue întrebă din uşă:</p>
               <p rend="justify">—  Mai ascuţite decât sabia mea? Şi-l şi izbi pe primul hoţ. Na-ţi o arvună…  Poftim şi ţie una! Îl izbi şi pe-al doilea.</p>
               <p rend="justify">—  Săriţi!…  Pe el! Porunci căpetenia, năpustindu-se pe uşă, cu încă doi tâlhari.</p>
               <p rend="justify">—  Grue, păzeşte! Strigă Voichiţa, văzând că-l atacă unul din spate. Iar flăcăul, fulgerător, îi reteză braţul, iar celui de al doilea, îi smulse iataganul şi-i puse sabia în piept, silindu-l să se lase în genunchi, milogind iertare. Intrând în luptă însăşi căpetenia tâlharilor, Grue se trase cu spatele la perete şi se apără de trei iatagane.</p>
               <p rend="justify">—  Înfruntă-i, Grue! Alerg s-aduc ajutoare…</p>
               <p rend="justify">—  Aţineţi-i calea! Porunci căpetenia. N-o lăsaţi!;</p>
               <p rend="justify">Un tâlhar îi puse vârful săbiei în piept. Fata strigă deznădăjduită:</p>
               <p rend="justify">—  Ajutor! Săriţi, hoţii!…  Tâlharii! Sărind din spate, cel cu gura strâmbă o prinse de cap şi-i astupă gura cu palma lui mare, mirosind urât, ca o uşă de grajd. Încăierarea se preschimbă într-o zbatere pe viaţă şi pe moarte. Noroc că, auzind strigătele, Calapăr şi Dorondoc dădură şi ei buzna în iatac. Două săbii în ajutorul lui Grue îi sperie pe tâlhari.</p>
               <p rend="justify">—  Vedeţi de Voichiţa întâi!…  Ceru Grue, lovind de zor.</p>
               <p rend="justify">—  Daţi drumul jupâniţei! Ceru Moţoc. Altfel nu mai ieşiţi teferi de aici! Aşa!…  Îl izbi cu latul săbiei peste faţă pe cel care o ţinea pe Voichiţa sub ascuţişul iataganului.</p>
               <p rend="justify">—  Auuu! M-ai orbit…  se vaită hoţul, scăpând iataganul şi acoperi ndu-şi faţa plinăNftb sânge.</p>
               <p rend="justify">—  Vezi că t9Milinuta acuş în iad, cu opinci cu tot!…  Eşti slobodă, jupâniţă! Zise Moţnc^ontinuând lupta.</p>
               <p rend="justify">Biruiţi, tâlharlft) împunseră la fugă, iar cei trei prieteni îi urmăriră, izbindu-i cu sabia. Încă doi căzură, doborâţi.</p>
               <p rend="justify">Rămasă singură, Voichiţa îşi aşeză îmbrăcămintea şi părul, când intră Iliuţă cu vestea că hoţii au fost alungaţi.</p>
               <p rend="justify">—  Cine eşti tu, băieţaş? Întrebă Voichiţa.</p>
               <p rend="justify">—  Mă cheamă Ilie, da-mi zic Iliuţă. Şi-am fost ursar şi halviţar, iar acum sunt în slujba lui boier Român Grue.</p>
               <p rend="justify">—  Boer Grue? Zâmbi fata. El te-a învăţat să-i zici aşa?</p>
               <p rend="justify">—  Nu, dar e mai ceva ca un boier: şi darnic şi viteaz! Iar în frumuseţe îi întrece pe toţi ăi de rang la un loc.</p>
               <p rend="justify">—  Nu, zău?! Îl înfăţişezi de parcă l-ai peţi.</p>
               <p rend="justify">—  Nu! Se peţeşte singur. Cu sabia! Nu l-ai văzut? Umblând prin Bucureşti, am întâlnit tot felul de mărimi; dar nu-Ldau pe Român Grue pe zece din aceia, chiar de-ar fi paşă…  Mă duc să văd oe fac ai mei cu tâlharii…</p>
               <p rend="justify">Rămasă iar singură, Voichiţa gândea la caraghioasa laşitate a lui Radu Cujbă, dispărut de parcă l-ar fi înghiţit pământul.</p>
               <p rend="justify">Grue intră cu sabia în mână şi o vesti că tâlharii au sărit zidul şi-au dispărut în întuneric. Dorondoc se ivi şi el, în urmă. Amintindu-şi cum a văzut-o ţinând piept tâlharilor, cu hangerul în mână, zise:</p>
               <p rend="justify">—  Viteaza bădiţei! Ce zici Grue? O luăm în ceata noastră?</p>
               <p rend="justify">—  Nu încă, prietene…  Femeia-i lunecoasă ca mreana şi schimbătoare ca vremea, i Atiigt'tA h%</p>
               <p rend="justify">Dar cum de te aflai tot pe-aici, după ce ra-am purtat cu tine, aşa cum m-am purtat? Se miră fata, cu glas tremurat de emoţie.</p>
               <p rend="justify">—  Am plecat, cu sufletul îngheţat şi cu gândul să nu mă mai întorc niciodată. Dar când am înţeles ce primejdie te paşte…</p>
               <p rend="justify">—  Iţi mulţumesc…  Pot şti de ee te porţi aşa…  Aşa de cum se cade? Întrebă Voichiţa.</p>
               <p rend="justify">—  Mă bucur că-ţi pui asemenea întrebare. Răspuns nu-ţi pot da acum. Nu mă lasă rana din inimă! Şi dădu să plece, dar Calapăr veni cu una de-a lui:</p>
               <p rend="justify">—  Prietenul nostru se-nvârte în jurul domniei tale, ca motanul în jurul străchinii cu lapte fierbinte: ar linge, dar se teme că se frige.</p>
               <p rend="justify">Grue deschise gura să-şi dojenească prietenul poznaş pentru zicala nepotrivită şi totuşi adevărată, dar intră Iliuţă, gâfâind şi vesti că, în odaia de alături, a auzit zgomot ciudat:</p>
               <p rend="justify">—  Mătuşica! Se înspăimântă Voichiţa. Or fi ucis-o…</p>
               <p rend="justify">—  Eu cred că-i ascuns un hoţ acolo! Zise băieţaşul.</p>
               <p rend="justify">Alergară buluc, să vadă ce e. Dar uşa era încuiată pe dinăuntru. Pe mătuşica, o găsiră în cămăruţa ei, foarte înfricoşată. Calapăr vru să ştie dacă odaia încuiată are fereastră spre grădină. Voichiţa lămuri:</p>
               <p rend="justify">—  Ferestrele au gratii groase, iar casa-i naltă: cine sare îşi frânge gâtul. De bună seamă un hoţ s-a încuiat aici.</p>
               <p rend="justify">—  Ba, eu zic, jupâniţă, că-i un viteaz mare care şi din turn sare, numai o clipă să mai trăiască şi cu o nouă vitejie să se fălească. 1</p>
               <p rend="justify">—  Prea multă palavrageală, Calapăr! Sparg uşa să-l prind.</p>
               <p rend="justify">—  Nu! Dacă te pândeşte cu sabia? Se temu Voichiţa şi începu să bată cu pumnii în uşă, cerând să deschidă.</p>
               <p rend="justify">Tăcere ciudată, parcă anume să li se audă bătăile inimilor.</p>
               <p rend="justify">—  Spargem uşa, tâlharule! Ameninţă Grue, dar tot nu primi răspuns.</p>
               <p rend="justify">—  Măi lotrule afurisit, zise Calapăr, măi lapte acru-n budălău, deschide, nu fi nătărău! Deschide că te-oi pocni c-o zicală-n moalele capului şi-i rămâne tâmp pe toată viaţa.</p>
               <p rend="justify">Neprimind nici acum răspuns, Grue făcu un semn şi toţi trei se izbiră în uşă, scoţând-o din ţâţâni. Dar, spre uimirea lor, în cameră, nimeni. Gân-deau: „Năzăreala lui Iliuţă”…  &gt;» b,</p>
               <p rend="justify">—  I-am auzit paşii! Se dezvinovăţi băiatul. Şi dumneavoastră…  A, uite cineva colo, după perdea!</p>
               <p rend="justify">Grue înainta şi dădu perdeaua la o parte, cu vârf ul săbiei.</p>
               <p rend="justify">—  Dumneata, Radu Cujbă? Vorba lui Calapăr: câţi ca de-alde tine, mulţi sub pat la mine.</p>
               <p rend="justify">—  Ll cunoşti pe cumătru? Întrebă Moţoc. Tâlhar îmbrăcat boiereşte?</p>
               <p rend="justify">—  Jupân Radu?! Suspină Voichiţa. Uitasem de dumneata…</p>
               <p rend="justify">—  Pun rămăşag că s-a însoţit cu tâlharii la furtişag, râse Calapăr, şi, având pocinog, a rămas zălog.</p>
               <p rend="justify">—  Am vrut să…  Să chem ajutoare! Se bâlbâi Cujbă, vânăt de ruşine.</p>
               <p rend="justify">—  Zi, dumneata chemai ajutor să-ţi descuie uşa? Întrebă cu batjocură, Grue. Iaca am venit şi nu mai tremura ca mărgică.</p>
               <p rend="justify">Păi… Păi… se zăpăci de tot boierul şi amuţi. &lt;</p>
               <p rend="justify">—  Ce mai „păi-păi” pe la cobai, găinarule? Ori pentru că hoţii n-au putut şterpeli altceva, ţi-au furat graiul?!</p>
               <p rend="justify">—  Bine ţi-ai mai apărat logodnica, jupân Radu Cujbă! Îl dojeni Grue.</p>
               <p rend="justify">—  E logodnicul jupâniţei? Se cruciră Dorondoc şi Calapăr. Fugi de-aici că dacă el n-a murit de frică, mor eu de râs.</p>
               <p rend="justify">—  Eu ştiu că erau…  Erau mulţi hoţi. Hoţi adevăraţi, nu glumă.</p>
               <p rend="justify">—  Şi câţi ai tăiat? Întrebă Dorondoc.</p>
               <p rend="justify">—  Nu mai…  Nu mai ştiu…</p>
               <p rend="justify">—  Iliuţă, feri, să nu calci pe tâlharii căsăpiţi de…  Dumnealui, Radu Cujbă.</p>
               <p rend="justify">—  Câte răni ai primit în lupta pentru apărarea jupâniţei Voichiţa? Nu-l cruţă nici Grue. Ţi-i doar logodnică!</p>
               <p rend="justify">—  Da, da… Logodnică… Şi ce? Şi ce? Nu sunteţi voi cei care…</p>
               <p rend="justify">—  Mă uit la tine, logodnicule, urmă Calapăr şi zic: dacă boierul ar avea cosiţe, i s-ar zice lele; dar cum n-are-i gazdă de…  Belele, de-ţi stir-neşte jele.</p>
               <p rend="justify">—  Prea vă bateţi joc de el, i se făcu milă fetei. E, totuşi, om de neam.</p>
               <p rend="justify">—  Din afară măr frumos şi-nlăuntru viermănos!</p>
               <p rend="justify">—  Ce-aveţi cu mine? Ce puteam face, dacă hoţii m-au închis, după ce…</p>
               <p rend="justify">—  Ai naibii hoţi! Au tras zăvorul pe dinlăuntru, au ieşit pe coş şi te-au lăsat aici, zălog cu pocinog, cum am zis.</p>
               <p rend="justify">—  Nu-i adevărat!…  Hoţii m-au închis şi gata!</p>
               <p rend="justify">—  Cum îndrăzneşti să minţi, aşa, de la obraz? Se supără Voichiţa.</p>
               <p rend="justify">—  Ce? Nu-i omeneşte să-ţi aperi viaţa? Ia lăsaţi-mă-n pace!</p>
               <p rend="justify">—  Uită-te la el: după ce că-i gol nap mai şi sare ca un ţap!</p>
               <p rend="justify">—  Dar la viaţa jupâniţei Voichiţa nu te-ai gândit?</p>
               <p rend="justify">—  Ba da…  Dar ce-ar fi câştigat dumneaei dacă mă omorau? Doar n-avea să se mărite cu o stafie?!</p>
               <p rend="justify">—  Mă dezguşti, jupân Cujbă! Îi întoarse Voichiţa spatele.</p>
               <p rend="justify">—  Cică-i om de rang şi, când colo, nu-i nici de zama prunelor.</p>
               <p rend="justify">—  Tăceţi, mocârţanilor! Se răţoi, deodată, întremat parcă după boala ruşinii. Ce căutaţi aici? Afară! Aici e casa logodnicii mele!</p>
               <p rend="justify">—  Nu! Strigă Voichiţa. Pleacă dumneata şi să nu te mai văd niciodată!</p>
               <p rend="justify">—  Ţi-am pus în deget inelul de logodnă, nu mă poţi alunga, sufle-ţelule!</p>
               <p rend="justify">Voichiţa se înfurie, luă un inel de pe poliţă şi i-l aruncă în faţă:</p>
               <p rend="justify">—  Nu l-am pus în deget niciodată…  Pe apa sâmbctei, cu inel cu tot!</p>
               <p rend="justify">—  Ce faci, Voichiţa? Inel de preţ, cu diamant adevărat…</p>
               <p rend="justify">Şi pe când Radu Cujbă umbla în patru labe după bijuteria azvârlită, Voichiţa oftă a uşurare:</p>
               <p rend="justify">—  Uf! Bine c-am scăpat de-un neisprăvit!…  Aţi făcut o faptă bună, prieteni. Vă sunt recunoscătoare…  Încă o dată: recunoscătoare!</p>
               <p rend="justify">Vru să spună că nu-i va uita niciodată, dar, napristan, casa se umplu de slujitori domneşti, cu făclii, suliţe şi săbii. Toţi încremeniră. Mai ales că, îndată auziră vocea groasă, dogită a lui Dudău aga:</p>
               <p rend="justify">—  Ţi-am venit în ajutor, jupâniţă!…  Prindeţi hoţii! Pe toţi!</p>
               <p rend="justify">—  Asta zic şi eu dandana şi dârlobârlobrezitura! Scânci Calapăr, tră-gându-se mai la întuneric, să nu-l vadă omul stăpânirii.</p>
               <p rend="justify">—  Cam târziu, jupân aga! Zise Voichiţa. Pe hoţi i-am alungat noi.</p>
               <p rend="justify">—  Nu-i adevărat! Se împotrivi, cu mare ifos, Radu Cujbă. Eu sunt voinicul care…  Eu i-am…</p>
               <p rend="justify">—  A mai fost unul voinic ca dumneata, nu mai rabdă Calapăr, dar l-a călcat un boboc de raţă şi-a murit, săracul.</p>
               <p rend="justify">Aga Dudău clipi din ochi, des şi făcu semn unui slujitor să apropie torţa de Calapăr şi Dorondoc:</p>
               <p rend="justify">—  Ăştia cine-s? Cine-s? Urmă cu întrebările.</p>
               <p rend="justify">—  Asta zic şi eu pleaşcă-n taşcă! Râse galben Calapăr.</p>
               <p rend="justify">—  Dumnealor sunt cei care m-au scăpat de tâlhari, vorbi cu hotărâre Voichiţa. Flăcăi curajoşi şi săritori la ceas de primejdie.</p>
               <p rend="justify">—  Nu le lua apărarea, Voichiţa! Interveni Radu Cujbă. Sunt răzvrătiţii din Novăceşti! 1</p>
               <p rend="justify">Aga Dudău tresări şi rânji, cuprins de-o bucurie sălbatică:</p>
               <p rend="justify">—  Aaa! Voi sunteţi?! Vă spusei eu c-o să-mi cădeţi în labă! Din pricina voastră am…</p>
               <p rend="justify">—  Dacă te-ai lăcomit la halviţă, ce să-ţi facem, Ioniţă? Îl dojeni în batjocură Român Grue, pe când douăsprezece suliţi îi prinseră în cerc de vârfuri ascuţite. Radu Cujbă se veseli, cum nu se mai poate:</p>
               <p rend="justify">—  Aşa…”! Aşa!…  În ştreang! Acolo li-i locul. Şi-au bătut joc de…</p>
               <p rend="justify">—  Cine a gustat papara de la agie, toată viaţa o ţine mintă»!</p>
               <p rend="justify">—  Uite-l: dacă a mâncat halviţă, ce frumos trăncăneşte!</p>
               <p rend="justify">—  Vă crap capul, tâlharilor!</p>
               <p rend="justify">—  Aşa, nu-i cruţa! Îl susţinu Cujbă. În temniţă cu ei!</p>
               <p rend="justify">—  Doi viteji de cârpă! Se scârbi Voichiţa. Nu-ţi îngădui să te-atingi de ei! Sunt în casa mea!</p>
               <p rend="justify">—  Iertăciune, jupâniţă, dar aici e vorba de treburi în care o femeie nu-i bine să se amestece. Aceşti trei răufăcători…</p>
               <p rend="justify">—  Jupân aga, eu, fata vornicului Toma Neagu şi nepoata stolnicului Iordache, îţi spun că greşeşti. Aceşti flăcăi…</p>
               <p rend="justify">—  Omul stăpânirii nu greşeşte niciodată! Îl linguşi Cujbă.</p>
               <p rend="justify">—  Din pricina acestor răzvrătiţi azi n-am putut pune mâna pe banul Mihai. Ăştia se află în slujba acelui duşman al măriei sale. Aşa că, bună pradă mi-a căzut în plasă.</p>
               <p rend="justify">—  Jur că sunt cei care m-au scos din mâna tâlharilor!</p>
               <p rend="justify">—  Dar cum s-au nimerit să fie aici, gata armaţi, tocmai când au lovit</p>
               <p rend="justify">—  Desigur sunt înţeleşi cu ei şi deci spânzurătoarea-i aşteaptă î era de părere Cujbă. Spânzurătoarea!</p>
               <p rend="justify">Român Grue a înţeles că a căzut în capcană şi că, deocamdată, nu-i scăpare; dar şi mai mult îl îngrijora răvaşul încredinţat de banul Mihai. Şopti lui Iliuţă, lăsând pe Calapăr şi Dorondoc să se dondănească tot mai înverşunat: ŁL h, «ubxri</p>
               <p rend="justify">—  Băieţaş, ăst răvaş trebuie să ajungă, până mâine dimineaţă, laGher-ghiţa, la stolnicul Iordache. Înţelegi? Musai</p>
               <p rend="justify">—  Încerc, bădiţă…  Pentru matale, şi-n foc! [.?</p>
               <p rend="justify">—  Cere şi ajutorul Voichiţei. I- Ca să nu-l vadă aga Dudău şi să-l recunoască, Iliuţă s-a ascuns sub o masă, loc de pândă şi aşteptare.</p>
               <p rend="justify">—  Cu mine nu merge! Strigă Dudău cu ifos. Oricum aţi suci-o, tot ştreangul. Unu-i aga Dudău! &gt;</p>
               <p rend="justify">—  Prostul dacă nu-i fudul, parcă nu-i prost destul, mormăi Calapăr. Aga se purta trufaş, ca orice nerod pus în slujbă înaltă. Totuşi simţea că prezenţa acestor trei răzvrătiţi aflaţi în casa stolnicului Iordache, pe care vodă îl cam bănuia de hiclenie, nu-i semn bun.</p>
               <p rend="justify">—  E ceva necurat aici…  Bombăni el.</p>
               <p rend="justify">—  Necurată-i prostia, zise Grue, iar Calapăr adaose:</p>
               <p rend="justify">—  Murdară a fost… Halviţa; papara pe care ai păpat-o de la noi a fost…  Curată, îndesată şi-adevărată.</p>
               <p rend="justify">—  Cum mă vezi şi cum te văd, o să vă agăţ în ştreang! Rânji Dudău.</p>
               <p rend="justify">—  Mai ales pe ăsta! Îl arătă Radu Cujbă pe Român Grue.</p>
               <p rend="justify">—  Da-da! Nu-s oameni de rang, deci nu-i nevoie de judecată. O facern la agie, noi între noi. Eu M-s naşuL i.1.</p>
               <p rend="justify">—  Hoţi şi gata! Rânji Cujbă. Şi să nu-i scăpaţi!</p>
               <p rend="justify">—  Pofteşte şi domnia ta, boier Radu, la agie, să adevereşti că i-am prins furând, în casa postelnicului Iordache.</p>
               <p rend="justify">—  Numai martor mincinos nu mai fuseşi, jupân Cujbă! Îl învinui Voichiţa, cu mânie ri scârbă.</p>
               <p rend="justify">Şi pe când slujitorii îi îmboldeau cu suliţele, Român Grue şopti către Voiqhiţa…: 4…</p>
               <p rend="justify">—  Acela care poate face bine şi nu-l face, păcătuieşte. Înţelegi? Rămasă în mijlocul odăii, fata murmura ca pentru sine: Uite cum mişelia copleşeşte vitejia…  Doamne, cum să-i scap din mâna ticăloşilor?”</p>
               <p rend="justify">Deodată o şoaptă misterioasă, venită din întuneric, îi săgeta cu ţepi de spaimă toată făptura:</p>
               <p rend="justify">—  Jupâniţă! Cinezi?</p>
               <p rend="justify">—  Eu, Iliuţă…  M-am ascuns sub masă, că de mă zărea jupân aga, împlânta hangeru-n mine, din pricina halviţei…  Oare-i omoară?</p>
               <p rend="justify">—  Dudău e-un nemernic. V;</p>
               <p rend="justify">Are el putere să ucidă oameni fără judeţ?</p>
               <p rend="justify">1  î\u321? &gt; i.</p>
               <p rend="justify">—  Şi-o ia singur.</p>
               <p rend="justify">—  Şi toate se trag de la nişte halviţă, lua-o-ar dracul!</p>
               <p rend="justify">—  Ei, Iliuţă, aici sunt lucruri mult mai încurcate.</p>
               <p rend="justify">—  Vai de capu' meu! În ce cumpănă am intrat…</p>
               <p rend="justify">—  Adevărat. Acum e rândul meu să vă scap. Dar cum? Dacă unchiul Iordache ar fi acasă…</p>
               <p rend="justify">—  Jupâniţă, eu trebuie să duc răvaş la jupânul stolnic. Cât fac până la…  Gherghiţa?</p>
               <p rend="justify">—  Cu cal bun, cam două ceasuri.</p>
               <p rend="justify">—  Mă duc! Să fiu încă o dată „băieţaşul care-a dus răvaşul”, şi-a dat singur poreclă.</p>
               <p rend="justify">—  Tu? Acum, noaptea? Nu ţi-i frică?</p>
               <p rend="justify">—  Ba mi-i frică-al naibii…  Dar mă gândesc la bădiţa Grue şi-mi fac curaj. Încalec pe Lăstun, care stă legat de-un copac, pe-aproape.</p>
               <p rend="justify">—  Scriu şi eu răvaş pentru unchiul Iordache. Aşa…  Să afle ce ni s-a întâmplat şi să ne vină grabnic în ajutor.</p>
               <p rend="justify">—  Pentru Român Grue, Lăstun o să zboare ca vântul şi ca gândul.</p>
               <p rend="justify">Cum termină Voichiţa de scris, puse răvaşele în sân şi porni, murmu-rând: f «</p>
               <p rend="justify">—  Cam mult două răvaşe pentru un ţânc ca mine; dar…  În răvaş şi-n copitele lui Lăstun mi-i toată nădejdea!…  Şi din tabăra tătară am dus un răvaş şi-a ieşit bine.</p>
               <p rend="justify">Ascultând, de la fereastră, galopul calului, îndepărtându-se Voichiţa gândea, cu dreptate, că viaţa celor trei prieteni atârna de vrednicia unui băieţaş şi de iuţeala lui Lăstun. Căci, sub învinuire de tâlhărie, la timp de noapte şi „cu mână armată”, Grue, Calapăr şi Moţoc piteau fi spân-zuraţi, fără judecată; ajungea mărturia lui Radu Cujbă…  „Ah, dac-aş fi bărbat!…  De ce femeile nu pot pune mărturie? Pentru că se văicăresc şi plâng de milă?”</p>
               <p rend="justify">În toiul nopţii, Iliuţă a gonit calul cât a putut. N-a ţinut seamă de oboseală, nici de spaimă. „Sunt băieţaşul care-a dus răvaşul”…  Aşa că, îndată după cântatul cocoşilor de miezul nopţii, a ajuns la conacul stolnicului din Gherghiţa. Trezit din somnul adânc, în care se afla întru acel ceas, ursuz, cu ochii umflaţi, stolnicul Iordache s-a căznit multe minute să slovenească răvăşelul Voichiţei. Mormăi înciudat:</p>
               <p rend="justify">—  Asta-i acu! Să-mi pun obrazul pentru nişte…  Ce cătau noaptea în casa mea, înarmaţi? Să-l lase pe Dudău să-şi împlinească slujba, că-i omul stăpânirii.</p>
               <p rend="justify">—  Nu se poate, cinstită faţă! Se sperie Iliuţă. Român Grue-i om viteaz şi drept, care…</p>
               <p rend="justify">—  Dacă-i viteaz, să se descurce şi singur. Gata!</p>
               <p rend="justify">—  El şi prietenii lui au salvat viaţa jupâniţei Voichiţa şi dumneaeL…</p>
               <p rend="justify">1</p>
               <p rend="justify">—  Păi Voichiţa, cu inima ei filotimă…  Să mă mai slăbească! Iar tu aşteaptă până la ziuă.</p>
               <p rend="justify">Iliuţă începu să plângă de ciudă. Supărarea făcu să-i răsară o luminiţă de nădejde şi scoase cel de-al doilea răvaş:</p>
               <p rend="justify">—  E de la cineva mare…  Poate chiar de la măria sa vodă!</p>
               <p rend="justify">—  Eşti zărghit? Cum să-mi trimită vodă pitac pe-un copil?</p>
               <p rend="justify">—  Nu vodă, ci Grue, care l-a primit de la cineva mare.</p>
               <p rend="justify">—  Încurcată treabă…  Dă-l încoace! Îl deschise, citi, se cruci, iar somnul îi zbură: Ei, ce poznă!…  Mare poznă!…  Sunt rănit la un picior şi-abia poimâine, dacă pot veni la Bucureşti…  Scriu Voichiţei pitac şi-l duci mâine, după ce te odihneşti.</p>
               <p rend="justify">—  Nu se poate! Dacă n-ajung până-n zori, îi spânzură…</p>
               <p rend="justify">—  Pe cine, măi copile?</p>
               <p rend="justify">Deznădăjduit, Iliuţă nu mai ţinu seama cu cine vorbeşte şi dojeni:</p>
               <p rend="justify">—  Jupân stolnice, mi se pare că nu te-ai trezit încă din somn…  Pe Grue, Calapăr şi Moţoc, cei trei prieteni care…</p>
               <p rend="justify">Cine-s ăştia?</p>
               <p rend="justify">—  Am spus!…  Cei care, în noaptea asta, v-au salvat casa de hoţi.</p>
               <p rend="justify">—  Hoţi?…  Unde-s hoţi…?! Care casă?</p>
               <p rend="justify">—  Casa din Bucureşti!…  N-a scris jupâniţă Voichiţa despre asta?</p>
               <p rend="justify">—  Răvaşul era de la banul Mihai, nu de la…</p>
               <p rend="justify">—  Jupân stolnic, ai două răvaşe în mână…</p>
               <p rend="justify">—  Aşa-i…  Două! Observă mirat…</p>
               <p rend="justify">—  Dacă nu poţi veni, scrie, cinstite, la vreun boier mare să-l scape pe Grue; în genunchi te rog, scrie!</p>
               <p rend="justify">—  Aşteaptă să mă trezesc…  C-am chefuit ieri, toată ziua, ca să nu mai simt durerea de la picior. Şi-acu, iaca, s-a tulburat vinul în mine şi nici nu mai ştiu pe ce lume-s…</p>
               <p rend="justify">Scrise stolnicul, în sfârşit, un răvaş către Voicjiiţa. Iliuţă îl puse în sân, încalecă şi galop spre Bucureşti. Rugă armăsarul s-alerge ca şoimul, că lui, inima ca piatra îi era de grea. Se gândea, cu teamă: Cine ştie ce-o fi scris în răvaş boierul ăsta mahmur…  Eu îl duc ca pe-o mântuire şi, când colo, o fi o mâzgălitură de om adormit”…</p>
               <p rend="justify">Noaptea era răcoroasă; simţea că tremură şi cămeşuţa pe el, când întâlni o turmă de oi, cu mulţi ciobani., Cum de nu i-am văzut când am trecut spre Gheorghiţă?” se întreba în sine, uitându-se la focul arzând pe marginea drumului. Unul îi sări în faţă, cu bâta; Lăstun încetini pasul; ciobanul îl prinse de frâu:</p>
               <p rend="justify">—  Stai!…  Ce goneşti ca nebunul, pruncule, acum, noaptea?</p>
               <p rend="justify">—  Trebuie să salvez trei oameni de la moarte! Dă drumul frâului…</p>
               <p rend="justify">—  Descăleca şi spune de unde ai furat calul.</p>
               <p rend="justify">Se mai ridicară încă doi ciobani de la foc, iar unul îl trase jos din şa.</p>
               <p rend="justify">—  Bădiţă, nu-mi lua calul!…  Nu l-am furat…  E Lăstun, calul bădiţei…  Trebuie s-ajung până-n zori la Bucureşti. Vă rog! Nu sunt hoţ!</p>
               <p rend="justify">—  Eşti…  Haimana! Şi nu mai face atâta tărăboi că sperii oile…  Bfrfi cal! De unde l-ai furat? Spune!</p>
               <p rend="justify">—  L-am luat să duc un răvaş la Gherghiţa şi…</p>
               <p rend="justify">—  Şi l-ai dus?</p>
               <p rend="justify">—  Da. Bădiţa Calapăr, poznaşul, mi-a scornit poreclă: băieţaşul care a duş răvaşul. R r, xA ţn» «:</p>
               <p rend="justify">—  Atunci, râse ciobanul cel mai tânăr, dacă ţi-ai făcut treaba ce-ţi mai trebuie cal? Lasă-ni-l nouă.</p>
               <p rend="justify">—  S-ajung înapoi la Bucureşti. Numaidecât! Se zbătea băiatul. Dar ciobanii îl luau în râs, mai departe şi fără milă.</p>
               <p rend="justify">—  Ce? Arde Bucureştiul?…  Ori se schimbă domnia?</p>
               <p rend="justify">—  Nuuu! Mai rău! Îl omoară pe bădiţa Grue.</p>
               <p rend="justify">De la foc s-auzi un glas de om bătrân, care îşi sticli ochii, prin întuneric spre cei care se dondăneau cu Iliuţă, pentru cal.</p>
               <p rend="justify">—  Care bădiţa Grue?</p>
               <p rend="justify">—  Bădiţa Român Grue şi prietenii lui Calapăr şi Dorondoc.</p>
               <p rend="justify">—  Cei din Novăceşti?</p>
               <p rend="justify">—  D-apoi…  Sigur! Răzvrătiţii din Novăceşti! Se bucură băiatul.</p>
               <p rend="justify">—  Unde-s acum? Se ridică bătrânul în picioare şi se apropie de Iliujă, să-l vadă mai bine.</p>
               <p rend="justify">—  În temniţă…  I-a închis aga Dudău. Azi le taie capetele.</p>
               <p rend="justify">—  Cum le taie capetele?</p>
               <p rend="justify">—  Aşa…  Cum se taie, cu satâr de călău. Ori poate-i spânzură î Nu ştiu bine, ce şi cum.</p>
               <p rend="justify">—  Am trecut şi noi, cu turmele, prin Novăceşti şi-am auzit de…, Iliuţă se bucură şi ceru cu tărie:</p>
               <p rend="justify">—  Atunci daţi-mi calul! E al bădiţei Grue. «</p>
               <p rend="justify">—  De unde ştim noi că nu minţi?</p>
               <p rend="justify">—  Ii cheamă Lăstun…  Lăstune, aici! Na, murgule…  Lăstune î Spre marea bucurie a lui Iliuţă, calul tropotă şi necheză. Vedeţi?</p>
               <p rend="justify">Bătrânul povesti că auzise despre Român Grue, că se înţelege cu calul, cum s-ar înţelege cu un om.</p>
               <p rend="justify">—  Dar ce-a făcut Român Grue şi-ai lui, de i-or găbjit aga Dudău?</p>
               <p rend="justify">Iliuţă povesti, gifâit, cum au alungat tâlharii din casa stolnicului Iordache şi cum aga, împreună cu un boier, ce se afla acolo, i-au învinuit i lotri, tocmai pe ei care…</p>
               <p rend="justify">—  Băieţaş, tu baţi câmpii?! Îl opri ciobanul cel mai tânăr.</p>
               <p rend="justify">—  Nu! Mă jur!…  Jupâniţă Voichiţa le-a luat apărarea; dar aga n-a ţinut seama şi i-a întemniţat, după pofta acelui boier.</p>
               <p rend="justify">Povesti apoi cum l-a trimis jupâniţă cu răvaş de ajutor, la jupân Iordache stolnicul. Înţelegând că nu minţea, bătrânul porunci să-i lase calul, iar în Bucureşti să se ducă la o nepoată a lui şi la mama ei, adică la Sma-randa şi Lina, din Uliţa Cojocarilor.</p>
               <p rend="justify">—  Le duci ca semn de la noi batista asta cusută cu floare de trandafir şi le spui aşa: m-o trimes baciul Onofrei, să faceţi ce ştiţi ca să-l scăpaţi pe Român Grue din temniţa agiei. Numaidecât! Smaranda are un cunoscut bucătar la temniţă. Dacă vrea, poate ajuta pe cineva să scape din năpastă.</p>
               <p rend="justify">Îl săltară în şa şi-i urară drum bun. Odihnindu-se cât a vorbit cu ciobanii, Lăstun a galopat mai repede, ajungând o dată cu zorii la Bucureşti. Aici, fostului halviţar i-a fost uşor să dea de Uliţa Cojocarilor şi de casa unde locuiau Lina şi Smaranda. Au cunoscut batista cu floare de trandafir, au ascultat ruga baciului Onofrei, iar Smaranda a şi urcat în şa lângă Iliuţă şi, în mai puţin de jumătate de ceas au ajuns la temniţă. Smaranda a coborât, să stea de vorbă cu omul ei, bucătarul, iar Iliuţă a alergat la casa Voichiţei, cu răvaşul. F îr;'</p>
               <p rend="justify">Fata îl aşteptase la fereastră toată noaptea; dar citind răvaşul n-a înţeles nimic. Iliuţă căută s-o lămurească:</p>
               <p rend="justify">—  Era tare somnoros, jupân stolnicul şi cam…  Cam beat.</p>
               <p rend="justify">—  Dă răspuns banului Mihai…  Dar unde-l găsesc? ' 1 '</p>
               <p rend="justify">—  Poate ştie Moişă zaraful, se gândi băiatul. Alergară, călări, la mica dugheană a evreului.</p>
               <p rend="justify">—  Ai, ai, ai!…  Se căina el; dacă spui că te cheamă Voichiţa, înseamnă că eşti inima lui Grue, iar Grue-i prietenul lui Moişă zaraful. Dar ce să fac?! &gt; – jn-huG eţŁi I SJmmsi nr —</p>
               <p rend="justify">—  Ajută-ne, zarafule, să-l găsim pe banul Mihai!</p>
               <p rend="justify">—  Ai, ai, ai! Dacă spun, destăinui o taină; dacă nu spun se prăpădeşte om de omenie.</p>
               <p rend="justify">Nu te mai codi! Îl zori Voichiţa. Fii omenos!</p>
               <p rend="justify">—  Mai bine să mă codesc de cinci ori înainte, decât să mă căiesc de o sută, după…</p>
               <p rend="justify">—  Ai spus că eu sunt inima lui Grue şi…</p>
               <p rend="justify">—  Şi ce dac-am spus? Crezi că tot ce spune uri zaraf e aur curat?</p>
               <p rend="justify">—  Jur că ai spus un mare adevăr: aur curat.</p>
               <p rend="justify">—  Atunci să-ţi spui…  la ureche. Pleacă-te!…  Ai, ai, ai!…  Dar să ştii: n-ai auzit de la mine. Un zaraf care s-amestecă-n treburi de-astea îşi pierde capul, repede-repede, ai, ai, ai!</p>
               <p rend="justify">Voichiţa plănuia să-l roage pe banul Mihai să trimită oamenii lui la locul osândei, să lovească straja, cu putere şi să-l scape pe Grue de la moarte. Îl duse pe Iliuţă în apropierea temniţei, îl lăsă acolo, la pândă, iar ea grăbi spre adăpostul banului. „Hai, Lăstune, să salvăm un om de inimă…  Pe Grue, Lăstune…  Nechezi şi te bucuri? Î” vorbea fata, în şoaptă, cu calul. 3 * ' ^î. ^- -m&amp;X,…  N\par        Privind-o cum se depărtează în galop, Iliuţă se mâhni: „Dar eu ce fac acum? Adineaori, nu le mai pridideam, atâtea aveam pe cap şi-acu…  Am rămas fără nimica. Să mă aţin la uşa închisorii, poate găsesc prilej să intru”…</p>
               <p rend="justify">În acea noapte, Român Grue şi soţii lui au zăcut fără nici o nădejde, în temniţă, printre şobolani. Se aflau într-o primejdie mai mare decât în tabăra lui Gâzi Ghirai. Calapăr suspina:</p>
               <p rend="justify">—  Şi nici n-o mai pot face pe cetitorul în stele, astrolog de la Persida. &lt; &lt; &gt;</p>
               <p rend="justify">—  Vedeţi că, uneori, e mai greu să-ţi baţi joc de-o javră decât de-un lup? Întrebă Dorondoc. Aici ne ciuguleşte cioara ciolanul.</p>
               <p rend="justify">—  De vină sunt eu, se amărî Grue. Din pricina mea ni se trag toate.</p>
               <p rend="justify">—  De bună seamă! De greul traiului meu, plânge apa pe pârău, pasărea în cuibul său, că de rău e tot mai rău…</p>
               <p rend="justify">—  Eu cred că vinovată-i Neaga, Neaga fefeleaga, sluta cepeleaga, ori amara peliniţă zisă…  Voichiţa, cârti Calapăr.</p>
               <p rend="justify">—  De ce se-ntâmplă aşa: să faci bine şi să iasă rău?</p>
               <p rend="justify">—  Cel care plânge rămâne sărac; cel care râde se îmbogăţeşte. Aşa că să nu ne mai tânguim.</p>
               <p rend="justify">—  Iţi mai arde de zicale, înţelepte Calapăr?</p>
               <p rend="justify">—  Să vezi ce-nţelept ai să fii tu, mâine, când o să ni se rostogolească pe jos, capetele, ca nişte căpăţâni de varză.</p>
               <p rend="justify">—  Nu, prietene: ne spânzură!…  Mai bine să cântăm: Foaie verde» de cicoare, într-o noapte pe răcoare…</p>
               <p rend="justify">—  Un Dudău cam… Oarecare…</p>
               <p rend="justify">—  Pe noi prins-a ură mare, că i-am dat halviţă tare…</p>
               <p rend="justify">—  Şi-având chef de răzbunare, ne-a şi pus la închisoare…</p>
               <p rend="justify">—  Căci Dudău, cu poftă mare, mult ar vrea să ne omoare, sus, în spânzurătoare.</p>
               <p rend="justify">Auzindu-i, de afară, straja se înfurie:</p>
               <p rend="justify">—  Ce faceţi acolo? Cântaţi? Descântaţi? Blăstămaţi?</p>
               <p rend="justify">—  Potrivim stihuri, a cântare! Să iasă frica din oscioare…</p>
               <p rend="justify">—  Cuculeţ de pe răzoare, nu ne osândi prea tare…</p>
               <p rend="justify">—  Fă să vină sfântul soare, cu vodă Mihai cel mare, pe Dudău să mi-l omoare…  Mai cu foc zi-i, lăutare, că e iară sărbătoare…!</p>
               <p rend="justify">Straja se întreba cu şi mai multă mirare şi nedumerire:</p>
               <p rend="justify">—  Sărbătoare? Horă, la închisoare? Nu cumva-s nişte semne cu…</p>
               <p rend="justify">—  Semne, pe naiba! Tu nu ştii, străjerule, că dacă te-au vârât în cuşcă, trebuie să cânţi cocoşeşte? Să-ţi pui poftă-n cui, că altă nădejde</p>
               <p rend="justify">—  Voi ştiţi ce naiba trăncăniţi, ca să mă luaţi în râs. Eu vă zic: nu mai scăpaţi de-aici câtu-i hăul şi pârăul. Şi se vede că v-aţi smintit de durere., j i^</p>
               <p rend="justify">Vorbise încredinţat că are dreptate şi se depărta. Grue suspină cu amar:</p>
               <p rend="justify">—  Ah, de-ar fi rămas măcar unul din noi afară…  Şi-aici nici n-am cu cine mă lua la trântă, să-mi răcoresc inima, măcar.</p>
               <p rend="justify">I.</p>
               <p rend="justify">Cercară să frângă gratiile, dar văzură că-şi zdrobesc oasele degeaba. Lui Grue îi era tare ruşine că s-a făcut de râs faţă de banul Mihai, că l-a pus în cine ştie ce primejdie cu nechibzuinţa lui.</p>
               <p rend="justify">—  Şi n-am nici o nădejde că m-ar putea scăpa cineva de-aici. Calapăr ii răspunse în bătaie de joc:</p>
               <p rend="justify">—  Numai Voichiţa, îngerul tău ocrotitor, dacă…  Grue sări în sus, ciudat de încredinţat:</p>
               <p rend="justify">—  Îmi spune inima că numai ea…  ne va scoate de-aici.</p>
               <p rend="justify">—  Traca-fleanca mere acre şi-un milion de soacre.</p>
               <p rend="justify">—  Ne-a apărat cât a putut! O lăudă Grue, supărat că nu-i crezut.</p>
               <p rend="justify">—  Apărat, apărat ca funia pe spânzurat; că de-aici, măi frate Grue, scăpăm doar pe năsălie…</p>
               <p rend="justify">Vorba lui Calapăr îl sili pe Român Grue să mai spună o dată că numai el e vinovat. Dorondoc vru să-l dezvinovăţească:</p>
               <p rend="justify">—  Nu, tu, ci…  Ochii Voichiţei. Că are nişte ochi care te băga-n boală. Vorba cântecului: De n-ar fi ochi şi sprâncene, n-ar mai fi pe lume rele”…</p>
               <p rend="justify">—  Ochii şi sprâncenele fac pe lume relele, relele, belelele. Îi ţinu Grue hangul, socotind că supărarea n-are nici un rost, devreme ce…</p>
               <p rend="justify">—  Văd că-mi furaţi năravul stihuirii, zâmbi Dorondoc.</p>
               <p rend="justify">—  Inima-i ca o torţă: miezul întunecat al durerii arde şi luminează.</p>
               <p rend="justify">—  Voichiţa şi-a făcut datoria, din plin: s-a ostenit să-l întrebe pe Dudău, când ni se încheie…  Sorocul”.</p>
               <p rend="justify">—  Iar nepricopsitul ăla de logodnic a repetat, ca papagalul: hoţi” şi gata!</p>
               <p rend="justify">—  Voichiţa a mai rostit un cuvânt bun: „Am înţeles!”</p>
               <p rend="justify">—  Ei, măi fraţilor, câte înţelesuri poate prinde acel „am înţeles”…</p>
               <p rend="justify">—  Chiar aşa…  Şi, mai ştii de unde sare iepurele?! Suspină Grue.</p>
               <p rend="justify">—  Până una alta, tresări Calapăr, uite c-a sărit un guzgan peste picioarele mele.</p>
               <p rend="justify">—  Mi-i scârbă! Brrr! Urâcioşi mai sunt. Dacă adormim ne mănâncă nasurile şi ne strică bunătate de mutre.</p>
               <p rend="justify">—  Decât ne-am tângui ca babele, mai bine-am omorî guzgani.</p>
               <p rend="justify">—  Şi cine omoară mai mulţi, intră întâiul în ştreang.</p>
               <p rend="justify">Şi cu toate că era întuneric beznă, tot izbutiră să strivească vrea câţiva şobolani.</p>
               <p rend="justify">—  Ei, cât aş vrea să vâr unul gras şi puturos în patul lui Dudău, zise Calapăr, strecurând guzganii morţi printre gratii.</p>
               <p rend="justify">Văzându-i, străjerul se rosti cu mirare:</p>
               <p rend="justify">—  Mă, voi nu sunteţi hoţi, cum nu-s eu mitropolit! Cântaţi, vânaţi guzgani, spuneţi glume, râdeţi. Aşa puşcăriaşi veseli n-am văzut de când sunt!</p>
               <p rend="justify">—  Nici n-ai să mai vezi, paznice, decât dacă spui agăi Dudău o… filosofie ca asta: Cinstite agă, eşti foarte mare, dar prostia ta-i mai tare.</p>
               <p rend="justify">I</p>
               <p rend="justify">—  Hm…  Şi de mine vă bateţi joc? Ai naibei!…  Dar, iată a venit bucătarul cu hrana: pâine, adică o pâine la trei şi o oală cu apă.</p>
               <p rend="justify">Bucătarul le vârî pâinea şi oala pe ferestruică, vorbindu-le şoptit:</p>
               <p rend="justify">—  Cu luare-aminte la pâine, să nu vă rupeţi dinţii în ea.</p>
               <p rend="justify">—  Chiar aşa de uscată-i? Râse Calapăr.</p>
               <p rend="justify">—  Băgaţi seama! V-am spus, să nu ziceţi că n-aţi ştiut.</p>
               <p rend="justify">Dorondoc luă pâinea, gândind că s-ar putea ca Dudău să fi pus în ea ceva otravă. Dar rupând-o, la mijloc, găsiră o cute de gresie, nouă-nouţă. Se uitară unul la altul, râseră mut şi fiecare îşi lămuri, în felul său, treaba asta, presupunând făptaşul: Calapăr: „Iliuţă pui de lele şi gazdă de belele”…  Grue: „Voichiţa, tu inima mea!” Dorondoc parc-ar căuta să-i împace, numără: „Oricum, cineva care ne iubeşte şi ne vrea binele: Voichiţa, Iliuţă, Osman câinele”. Hotărâră să se apuce imediat să pilească gratiile. Cel dinţii, Calapăr urcă pe umerii lui Moţoc şi începu munca, repede, repede. Şi ca să nu se audă hârşcâitura, cântară, tare, ceea ce le 1 recea prin cap: „Foaie verde mărăcine, cine-i mai străin ca mine? Numai cucul din pădure”…  Aşa se rânduiră la pilit, la cântat şi la ţinut pe umeri, vreo jumătate de ceas. Când straja se oprea şi asculta, Calapăr se arăta dornic să spună o snoavă cu Păcală.</p>
               <p rend="justify">Aşa, mai cântând, mai povestind, mai râzând ori blăstămând. au izbutit să taie un drug de la fereastra celulei, fără să-i simtă straja. Socotind că nu puteau ieşi decât la noapte, s-au culcat şi-au început să sforăie, ca străjerii să creadă că dorm şi să adoarmă şi ei, după buna datină a străjerilor de la temniţa domnească.</p>
               <p rend="justify">După apusul soarelui, Iliuţă l-a luat pe Osman cu dânsul, s-au ascuns într-o tufă de alun şi-au pândit poarta închisorii. Într-un târziu, l-a văzut pe aga Dudău, coborând din trăsură: „A venit să poruncească uciderea? Vai de mine! O să-l mai aud vreodată pe bădiţa Român Grue zicându-mi: «Iliuţă, băieţaşul care-a dus răvaşul?» Iar Calapăr: «Măi pui de lele, gazdă de belele»…  Uf, ce-ntuneric afurisit…  Ii duce la…  cu făclii ori fără?” Dinspre apus scapără un fulger, urmat de un sunet depărtat. „Şi mai vine şi ploaie…  Mi se pare c-o să trec iar la halviţă…  Ce mă fac?! Ia! Ciuli urechile: paşi în spatele temniţei, printre copaci. Paşi care se duc şi care vin, tiptil, pe vârfuri, pândiş. Ce-o fi?…  Ah, ce noapte neagră şi mi s-a făcut frig şi frică…  A, ploaia se depărtează”…  Auzi şoapte pe-aproape şi răsuflarea-i se opri de tot când auzi:</p>
               <p rend="justify">—  Paşi dinspre dreapta…  S-o luăm spre stânga. Repede…!</p>
               <p rend="justify">—  Staţi! Cei care vin vor să atace temniţa. Auziţi?</p>
               <p rend="justify">—  Ce facem? Ne întâlnim cu dânşii.</p>
               <p rend="justify">—  Pândim de ici, de după copaci… Întâi să vedem ce vor. Cunoscând glasurile, Iliuţă şopti cu sfială şi teamă:</p>
               <p rend="justify">—  Bădiţă Grue!…  Îngână băiatul între bucurie şi spaimă, iar Osman trase mult aer pe nări şi scheună încet.</p>
               <p rend="justify">—  Stai!…  Te-a cunoscut cineva…  O fi spiriduşul morţii.</p>
               <p rend="justify">—  Bădiţă Calapăr! Chemă Iliuţă oleacă mai tare.</p>
               <p rend="justify">—  Na! Că m-a pus şi pe mine în pomelnic.</p>
               <p rend="justify">—  Stafie cu glas de copil, care eşti, mă? Întrebă Dorondoc, în şoaptă.</p>
               <p rend="justify">—  Sunt eu, Iliuţă, băieţaşul cu răvaşul! Se ridică în picioare.</p>
               <p rend="justify">—  Calapărule, tu totdeauna ai dreptate! Şopti Grue, bucuros.</p>
               <p rend="justify">Din stânga, Grue zări cum se apropie un bărbat voinic; îi vorbi apăsat:</p>
               <p rend="justify">—  Oricine-ai fi, să nu cârcneşti, că-i vai de zilele tale!</p>
               <p rend="justify">—  Paznici ori?…  Întrebă Calapăr.</p>
               <p rend="justify">—  Voi nu sunteţi paznici? Întrebă voinicul, apropiindu-se.</p>
               <p rend="justify">—  Nu…  Am fugit din temniţă! Dădu Român Grue răspuns.</p>
               <p rend="justify">—  Iar noi vrem să scoatem pe cineva de-aici, de la păstrare.</p>
               <p rend="justify">—  Pe cine? Nu se putu stăpâni Dorondoc.</p>
               <p rend="justify">—  Pe Român Grue şi soţii lui.</p>
               <p rend="justify">—  Da? Foarte bine! Dar nu vă mai primejduiţi viaţa degeaba. Grue…  De aproape, Voichiţa auzi vorba şi întrebă cu spaimă:</p>
               <p rend="justify">—  S-a întâmplat ceva lui…</p>
               <p rend="justify">—  Domnia ta ce-ai vrea să i se întâmple? O luă Calapăr la rost, pre-făcându-şi glasul, să nu-l cunoască.</p>
               <p rend="justify">—  Am venit să-l scap!…  I-am adus şi calul.</p>
               <p rend="justify">—  Da? Îngraşă Calapăr şi mai tare glasul. Şi iapa mea nu te-ai îndurai s-o aduci? Cită nerecunoştinţa, scumpă jupâniţă!…</p>
               <p rend="justify">—  Ia nu te obrăznici! Se apără fata de batjocura vocii groase.</p>
               <p rend="justify">—  Obraznicul mănâncă praznicul şi-l lasă pe popă flămând.</p>
               <p rend="justify">—  Tu eşti, Calapăr, poznaşule! Se miră, cu veselie, Voichiţa.</p>
               <p rend="justify">—  În carne şi ciolane, cu zicale şi snoave cu tot, dar fără belciug în bot, că voinicul nu piere; şi din pelin face miere.</p>
               <p rend="justify">—  Unde-i Grue? Calapăr începu a se tângui:</p>
               <p rend="justify">—  Român Grue, uite-l nu e…  s-a cam ales cu…  Cucuie, vrând să preschimbe pelinul în miere.</p>
               <p rend="justify">—  L-a?…  Întrebă fără să vrea, deşi gluma lui Calapăr spunea că-i bine.</p>
               <p rend="justify">—  Daaa…!</p>
               <p rend="justify">—  Nu se poate! Şi porunci în şoaptă, dar cu răbufnire de multă mânie: Puneţi foc temniţei!</p>
               <p rend="justify">—  Nu te răsti şi nu te pripi, jupâniţă, că trezeşti paznicii. Mai bine să fugim!</p>
               <p rend="justify">—  Nu se poate! Pentru Grue atacăm temniţa!</p>
               <p rend="justify">Dar în clipa aceea flăcăul ieşi din întuneric, curmând şaga şi jocul lui Calapăr. O prinse în braţe, o strânse la piept şi-o sărută, cu sete:</p>
               <p rend="justify">—  Mulţumesc, Voichiţa…  S-o ştergem repede de-aici!</p>
               <p rend="justify">Năvalnica îmbrăţişare a lui Grue o şi bucură, o şi supără pe fată. Porunci rece, răstit:</p>
               <p rend="justify">—  Luaţi-vă caii, de cok) şi…  Galop!</p>
               <p rend="justify">Într-o clipă se azvârliră toţi patru, adică toţi cinci, pe cai, căci şi pe Iliuţă îl luă Moţoc, în şaua lui. Galopară prin noapte până ieşiră din Bucureşti. Când mijea de ziuă şi păsările începeau să cânte pe ramuri, opriră într-o grădină. Grue simţi nevoia să se destăinuie:</p>
               <p rend="justify">—  Fapta asta, Voichiţa, te-a plătit de toate îndatoririle faţă de noi.</p>
               <p rend="justify">Ne închinăm, tustrei, până la pământ.</p>
               <p rend="justify">—  Nu eu, ci oamenii banului Mihai au venit să vă salveze. Lui să-i mulţumeşti. Eu numai i-am însoţit şi v-am adus caii.</p>
               <p rend="justify">—  Sunt fericit că…</p>
               <p rend="justify">—  Eu, nu! Te-am găsit slobod; aşa că, în loc să mă arăt vitează, să mă achit de-o datorie, mai mult m-am făcut de râs, sosind la spartul târgului.</p>
               <p rend="justify">—  Voichiţa, ai dovedit pricepere, curaj şi dragoste.</p>
               <p rend="justify">—  Spune drept: cine te-a ajutat să scapi din temniţă? Calapăr grăbi să răspundă în locul lui Grue, şfichiuind:</p>
               <p rend="justify">—  Ehei, fiind noi oameni cu faimă, mulţi şi multe ne apără.</p>
               <p rend="justify">—  Ai dreptate, prietene…  Suspină Grue. Iliuţă, nu te-am întrebat; ai adus vreun pitac de la jupân Iordache pentru banul Mihai?</p>
               <p rend="justify">—  Adus şi dat jupâniţei Voichiţa, care m-a întrebat de mata. Grue vorbi cu glas schimbat:</p>
               <p rend="justify">—  Eu zic că Voichiţa mă iubeşte…  se bucură şi întoarse capul spre dânsa; dar fata plesni calul cu cravaşa şi-n mare galop dispăru pe uliţă înapoi.</p>
               <p rend="justify">—  Grue, Grue, inimă bătută-n cuie! Uiţi că-i fata lui Toma Neagu şi…  Cum e hârbul şi capacul, cum e popa şi colacul, cum e sfintui şi tămâia, cum e lelea şi bădia…  *</p>
               <p rend="justify">—  Opreşte! Mai lasă-mă şi nedescântat… Hai, diii, Lăstun, că numai tu-mi înţelegi inima…  Ţi-a dat Voichiţa ovăz?…  A, nechezi? Deci ţi-a dat. Binee…  Însamnă că măcar pe tine te iubeşte. Dar ce-o să spun marelui ban Mihai, dacă mă întreabă de pitacul stolnicului Iordache?</p>
               <p rend="justify">Aşa, tot vorbind cu sine-şi, chip că vorbeşte cu murgul, Grue ajunse la marele ban Mihai, adăpostit într-o chilie de taină, la mănăstirea Sna-gov. Cum i se înfăţişă, banul îi grăi:</p>
               <p rend="justify">—  Te laud, Român Grue, că ai izbutit să te descurci din multe încurcături şi-n primejdie să-ţi pierzi viaţa, n-ai uitat de răvaş.</p>
               <p rend="justify">—  Am avut noroc de un băieţaş inimos.</p>
               <p rend="justify">—  Şi-o fată vrednică şi inimoasă, să-mi aducă răspuns.</p>
               <p rend="justify">—  Voichiţa! Exclamă fără voie, scăpărând parcă de-o subită bucurie, care-i lumină cugetul ca o făclie într-o cetate.</p>
               <p rend="justify">—  Aşa o cheamă? Frumos! N-a vrut să-mi spună şi cine-i.</p>
               <p rend="justify">—  E fata vornicului Toma Neagu.</p>
               <p rend="justify">—  Mţ…  Asta nu-mi place. Te dojenesc că te laşi prea mult furat de vraja dragostei. Struneşte-ţi nu numai murgul, ci şi inima! Toma Neagu-i omul lui Alexandru vodă; deci primejdios pentru noi.</p>
               <p rend="justify">—  Dar Voichiţa-i din alt aluat, mărite. Te rog să ai încredere în ea.</p>
               <p rend="justify">—  Bine: vom vedea. Acum trebuie să duci două scrisori la Sibiu, judelui cetăţii.</p>
               <p rend="justify">—  Duc, mărite ban! Olăcar de cale lungă.</p>
               <p rend="justify">—  Cât timp îţi trebuie să te găteşti de drum?</p>
               <p rend="justify">—  Trei ceasuri. Dacă întârzii pe-aici, mă prinde Dudău şi…</p>
               <p rend="justify">—  Ai câţiva oameni de încredere, să te-nsoţească?</p>
               <p rend="justify">—  Prietenii mei: oameni de nădejde şi tari de virtute.</p>
               <p rend="justify">—  Bine. Ia punga asta. Să ţii rangul. Ai mare grijă de scrisoare. Aşteaptă în Sibiu la hanul „Butoiul de aur”, până primeşti ştire, unde anume mă găseşti.</p>
               <p rend="justify">—  Prea bine, mărite.</p>
               <p rend="justify">—  Şt oriunde te vei afla, să te gândeşti că mă înfăţişezi pe mine: om al meu, iar eu vreau să-mi închin viaţa, cu cinste, dreptate şi jertfă, ţării şi norodului. Deci să porţi, Român Grue, fruntea demnă şi neplecată, iar obrazul fără pată, curat ca lacrima.</p>
               <p rend="justify">—  Aşa voi face, mărite!</p>
               <p rend="justify">—  Drum bun, prietene al meu!</p>
               <p rend="justify">—  Mulţumesc, înălţimea ta.</p>
               <p rend="justify">Plecând din adăpostul banului Mihai spre Bucureşti, Grue se simţea încărcat de-o mare şi luminoasă bucurie. Armăsarul mergea în trap sprinten, iar stăpânul îi grăia: „Ce zici, Lăstune, murgule, de banul Mihai? Pe mine mă vrăjeşte…  Dar oare Calapăr şi Dorondoc vor merge bucuroşi cu mine la Sibiu? Bucuroşi şi fără şovăire?”</p>
               <p rend="justify">Lăstun ridică botul, trase aer pe nări şi necheză scurt.</p>
               <p rend="justify">—  Hai, hai murgule, repede, să vedem, barem, cine-i Smaranda… Intrând pe Uliţa Cojocarilor, găsi uşor casa Smarandei. Descăleca şi bătu în poartă. Ii deschise o fată voinică, trupeşă, cu ochi mari negri şi păr ca smoala.</p>
               <p rend="justify">—  Tu eşti Smaranda, nu?</p>
               <p rend="justify">—  Aşa s-ar zice, surise fata privindu-l cu luare-aminte.</p>
               <p rend="justify">—  Ei, da, frumoasă şi mândră!</p>
               <p rend="justify">—  Aşa se spune.</p>
               <p rend="justify">—  Şi zi, tu ne-ai ajutat să scăpăm din temniţa agiei?</p>
               <p rend="justify">—  Aşa s-ar părea! Râse arătându-şi dinţii albi, frumos rânduiţi.</p>
               <p rend="justify">—  Aşa s-ar zice”…  „Aşa s-ar părea”…  Surise Grue. Şi mătuşa cine-i?</p>
               <p rend="justify">—  Mama Lina, zise, şi-i făcu semn să lege calul la stănog şi să intre în ogradă. Auzind vorbă, Calapăr şi Dorondoc ieşiră în cerdac, bucuroşi că-şi întâlnesc, aşa de repede, prietenul. După ce schimbară câteva vorbe despre banul Mihai, Calapăr îl vesti, râzând:</p>
               <p rend="justify">—  Vezi că mătuşa Lina nu ştie numai să coasă cojoace şi să ţeasă sumane, ci descântă, Grue, de-ngheaţă apa cu…  Trei ciolane de vacă şi patru picioare de porc.</p>
               <p rend="justify">—  Fraţilor, trebuie să plecăm, imediat, se făcu Român Grue a nu auzi.</p>
               <p rend="justify">—  Unde? Se zgârci obrazul lui Dorondoc.</p>
               <p rend="justify">—  O să aflaţi la vreme.</p>
               <p rend="justify">—  Văd că te fereşti de noi, se supără Lina. Poate crezi că v-am scăpat din temniţă ca să vă vindem…  pe bani?!</p>
               <p rend="justify">—  Iartă-mă, mătuşă! La…  Departe, peste munţi şi ape.</p>
               <p rend="justify">—  Peste munţi, peste hotar!…  Treabă grea şi cu primejdie. Şi ce bine se doarme aici, în cojocărie, pe blănuri moi de berbec…</p>
               <p rend="justify">Şi pe când Grue o privea pe Smaranda, zâmbind, fata îl înfruntă:</p>
               <p rend="justify">—  Avem pat şi pentru tine, flăcăule!</p>
               <p rend="justify">—  Nu pleci, până nu-ţi ghicesc! Zise mătuşa. Smaranda… Descântă, eu ghicesc.</p>
               <p rend="justify">—  Nu cred în ghicit, iar la descântat, cred că poznaşul Calapăr a luat…  Partea cea mai dulce, că aşa-i place lui.</p>
               <p rend="justify">Smaranda chicoti, dar ochii îi scânteiară un sâmbur de mânie.</p>
               <p rend="justify">—  Fraţilor, mergeţi cu mine; ori rămâneţi cu descântătoarea?</p>
               <p rend="justify">—  Poftim! Auzi-l cum vorbeşte?! Acuş ne bosumflăm, ca mătuşa Lina.</p>
               <p rend="justify">—  Mă gândeam că v-am trecut prin. Prea multe năcazuri şi primejdii.</p>
               <p rend="justify">—  Asta cam aşa-i. Că doar tu eşti din aceia care zic: văd cele bune şi-mi plac, dar pe cele rele le urmez şi cu patimă le fac.</p>
               <p rend="justify">—  Tu ce zici, Mo toace?</p>
               <p rend="justify">—  Zic că de năcazuri şi primejdii nu scapi nici dacă stai pe cotruţă: urcă mâţa pe sobă, îţi doboară drobul de sare în cap şi, aleluia!</p>
               <p rend="justify">—  Şi-apoi, ca să nu rămânem datori, te-om mai băga şi noi în niscai încurcături, boclucuri şi răcori. N-avea grijă! Că, oameni suntem…</p>
               <p rend="justify">—  Atunci ne pregătim şi pornim chiar în noaptea asta. Aşa-i porunca.</p>
               <p rend="justify">—  Aşa să fie! Aprobă Calapăr. Iscălim zapisul plecării în lume, deşi mult aş vrea să mai zăbovesc aici, pe blănuri de berbec, cum am zis, să-mi descânte Smaranda.</p>
               <p rend="justify">—  Am uitat descântătura! Râse fata.</p>
               <p rend="justify">—  Drăcoaico! De când s-a ivit Grue, la mine nu te mai uiţi, iar pe el îl sorbi din ochi, ca pe-un gavanos cu miere.</p>
               <p rend="justify">—  Mă uit şi eu unde-mi place! Râse Smaranda.</p>
               <p rend="justify">—  Află, fată hăi, că dumnealui şi-a agăţat traista într-un cui fain şi n-o mai ridică de-acolo, în vecii vecilor.</p>
               <p rend="justify">—  Calapărule, nu vorbi ce nu se cade. Că, acuş, plec s-o văd şi să-mi iau rămas-bun de la dânsa.</p>
               <p rend="justify">—  Ai înţeles, Smaranda? Năduful lui cel mare-i o… jupâniţă.</p>
               <p rend="justify">—  Prietene, n-o lua razna peste haturi! Îl sfătui Grue. Calapăr hohoti, vesel, ca de obicei:</p>
               <p rend="justify">—  Mai bine să umblu razna, decât lela ori calea mânzului, ca tine. Mătuşă Lina: n-ai putea dumneata descântă o anume fată să vină la…  Acolo unde ne-om duce, taman când fi-vom noi ajunşi? Ştii, aşa…  Colac peste pupăză.</p>
               <p rend="justify">Mătuşa clipi şiret din ochi, împunse acul în bundiţa pe care o înflorea şi grăi, cu subînţeles:</p>
               <p rend="justify">—  Înţeleg suferinţele inimii şi fac să-ţi vină leacul, călare pe măturoi.</p>
               <p rend="justify">—  Destul cu vorba! Hai să hrănim caii, să cumpărăm ceva de-ale gurii şi la drum. Gata?</p>
               <p rend="justify">—  Gata, gata dacă vrea…  Fata! Nu se lăsă Calapăr; dar ce facem cu Iliuţă?</p>
               <p rend="justify">—  Lăsaţi-l la noi! Ceru Lina. Îl învăţăm cojocăria.</p>
               <p rend="justify">—  Să-l întrebăm şi pe el, socoti Grue că-i mai bine.</p>
               <p rend="justify">—  Mergeţi în mare taină, povăţui Smaranda, care se prefăcea că împunge cu acul în blană, dar îl împungea cu ochii pe Grue. Că duşmani, câtă frunză şi iarbă.</p>
               <p rend="justify">—  Mulţumim de sfat, vorbi Moţoc; omul înţelept nu stârneşte mahalaua că şi-a prăpădit luleaua.</p>
               <p rend="justify">Auzind că-i vorba de el, Iliuţă se ridică de pe blana de oaie, unde-şi ostoia truda. Întrebat dacă vrea să meargă cu dânşii, băieţaşul se grăbi să răspundă, deşi era încă somnoros:</p>
               <p rend="justify">—  Merg!…  Merg! Dar în căruţă…  Să mai dorm.</p>
               <p rend="justify">—  Are dreptate, băiatul. Luăm şi-o căruţă pentru lucruri…  Să ne vedem sănătoşi!</p>
               <p rend="justify">—  Umblaţi cu bine şi cu noroc! Urară cele două cojocărese. Iaca, vă însoţeşte şi câinele Osman.</p>
               <p rend="justify">Porniră călări, cu gând la cumpărături, bucuroşi că au cunoscut două femei cu inimă bună. Dar dacă s-ar fi prefăcut în porumbei, ar fi auzit ce vorbeau între ele. Lina îşi îndemna fata:</p>
               <p rend="justify">—  Hai, gata! Du-te!</p>
               <p rend="justify">—  Mamă, prea-s frumoşi, voinici şi…</p>
               <p rend="justify">—  Galbenii boierului sunt şi frumoşi şi sunători…</p>
               <p rend="justify">—  Mi-i milă: după ce i-am scăpat din închisoare, să-i dăm pe mâna unui…  Dacă-i omoară?</p>
               <p rend="justify">—  Noi spunem doar unde se duc. Atât. Şi asta nu-i păcat.</p>
               <p rend="justify">—  Nu, mamă! E o faptă mişelească. Şi-apoi nici nu prea ştim unde.</p>
               <p rend="justify">—  Slăbănoago!…  Mă duc singură, că doar n-o să pierd o pungă de galbeni, pentx-u sclifoselile tale.</p>
            </div>
            <div type="div2">
               <head>În drum spre Sibiu.</head>
               <p rend="justify">La început, Român Grue a vrut să cumpere o căruţă pentru Iliuţă şi pentru desagii cu schimburi şi merinde; dar s-a răzgândit: cu căruţa nu puteau umbla decât pe drumuri, unde vodă îşi avea aşezate iscoadele, iar cât priveşte lucrurile, erau puţine; le puteau purta la obiânc. De aceea, cumpără un cal bun pentru Iliuţă, cu şa nouă. Îmbrăcat în strai nou, pe măsură, băiatul părea un paj isteţ, frumuşel şi vesel, tot numai ochi şi zâmbet de fericire. Era ceva: din ursar şi halviţar să te vezi, pe neaşteptate, înţolit, călare pe cal trăpaş, ca un cavaler, nu-i puţin lucru. „La Sibiu îl rog să-mi cumpere şi sabie…  Mai mică, dar bine ascuţită. Şi cu centură de piele s-o atârn la şold… Suntem nouă făpturi, cu Osman. Olăcari de cale lungă”.</p>
               <p rend="justify">În dimineaţa luminoasă de început de august, treceau pe sub o poală de codru stufos. Păsările cântau, iar drumeţii îşi ţineau caii tot în trap săltat. Din când în când mai schimbau câte un cuvânt. Dorondoc:</p>
               <p rend="justify">—  Am gonit destul, că drumeţului îi şade bine cu drumul, dar îi stă şi mai bine cu… Popasul.</p>
               <p rend="justify">—  Poposim la Olt. Trecem pe la Călimăneşti şi de-acolo până la Cozia. Cătăm nişte ciobani şi trecem hotarul cu turmele lor. Şi cum am aflat din oameni, de la Câineni, într-o jumătate de zi am ajuns.</p>
               <p rend="justify">—  Până la Olt, eu nu mai pot, Grue. Şi dacă ni se întâmplă vreun năcaz, vreo poznă…  Cobi Dorondoc.</p>
               <p rend="justify">—  Dar săbii n-avem? Doar dacă tătarii…</p>
               <p rend="justify">—  Mai ştii? Se cam ţin necazurile de noi, ca muştele de cai.</p>
               <p rend="justify">—  Pe-aici n-ajung tătarii…  Poate stafiile?</p>
               <p rend="justify">—  Ce? Stafiile nu ştiu să facă rău?</p>
               <p rend="justify">—  Mă scoţi din răbdări! Se supără Grue. Iar dacă ne temem şi de stafii, mai bine ne îmbrobodim ca babele şi ne tocmim bocitoare. Glas avem.</p>
               <p rend="justify">—  De, se poate; că dacă omul cade, îi piere şi umbra.</p>
               <p rend="justify">—  Se poate ca şi Lăstun al meu să vorbească.</p>
               <p rend="justify">—  Ba chiar vorbeşte…  În graiul lui: nechezul.</p>
               <p rend="justify">—  Oricum, se îmblânzi Grue, mie mi se-ntâmplă uneori, să vorbesc cu murgul, cum aş vorbi cu mine însumi.</p>
               <p rend="justify">Lui Calapăr îi veni bine să-l zgândărească:</p>
               <p rend="justify">—  Ce să-ţi fac? Îndrăgostiţii grăiesc cu florile, cu păsările, cu copacii, cu luna, cu stelele…  Numai în faţa iubitei sunt muţi.</p>
               <p rend="justify">Şi după un minut de tăcere, tot Calapăr urmă cu una de-a lui:</p>
               <p rend="justify">—  Când e vorba de dragoste, nu-i nevoie a zice bou breaz bârlobreaz, nici a dârlobârlobrezi dârlobârlobrezitura din berbecii dârlobârlobreazului din dârlobârlobrezeni, ca să te-ntorci la casa mândrei, chiar de nu te mai are drag. Şi-acum, ziceţi şi voi, fără să vi se împiedice ori să vi se frângă limba. Cine izbuteşte vrednic este să-l iubească o fată frumoasă.</p>
               <p rend="justify">În pasul cailor, încercară tuspatru. Iliuţă izbuti la a doua încercare. Grue, la a treia, dar numai după ce opri calul, Dorondoc se chinuia:</p>
               <p rend="justify">—  Bou breaz bârlobreaz. A dârlobre. Ai, ptiu!…  M-a zdruncinat calul şi mi-am muşcat limba…</p>
               <p rend="justify">Râsul celorlalţi se îmbina cu tropotul cailor şi cu ciripirea păsărilor.</p>
               <p rend="justify">—  Vă bateţi joc de suferinţa mea? Ce vă pasă…</p>
               <p rend="justify">—  De, Dorondoace, zâmbi Grue; vezi şi tu: soare cald, drum neted, codru verde, noi tineri, cu o singură grijă: să ne împlinim datoria.</p>
               <p rend="justify">—  Tocmai: flăcăi tot unul şi unul, bob numărat, puşi cu fusul. Îndrăgostiţi de mama focului!</p>
               <p rend="justify">—  Of, of, măi Calapăr, că nu ţi s-or aprinde şi ţie călcâiele vreodată, să râdem şi noi de tine.</p>
               <p rend="justify">—  Bădiţă Grue, zise Iliuţă, Osman adulmecă şi priveşte neliniştit: parc-ar simţi o primejdie.</p>
               <p rend="justify">—  I-o fi mirosit a lup…</p>
               <p rend="justify">Puseră pinteni şi înainte de prânz au trecut Oltul, poposind la o casă arătoasă. După ce-şi spuseră numele lor de călători pe drumuri lungi, arătară că le-ar prinde bine o masă bună, ca să poată urma calea. Gazda, moş Corbu, din parte-i era bucuros: dar voia era la baba lui, Stana. Ea făgădui să prindă nişte cobai, să fiarbă un borş şi să rumenească nişte fripturi ca pentru patru voinici. Moş Corbu avea şi nişte vinişor, la beci şi vorba lui Dorondoc:</p>
               <p rend="justify">—  Dacă-i la beci, e ca şi cum ar fi în oală, iar dacă-i în oală, gâtle-ju-i ici.</p>
               <p rend="justify">În cele două ceasuri cât trebuia unor cobai ca să se preschimbe în borş şi friptură în ţiglă, Grue i-a sfătuit să se hodinească, scăldându-se în Olt şi ei şi caii. Iliuţă, pentru că-l cam rosese o ciubotă, a rămas să-i ajute mătuşei Stana să prindă cei claponi, să-i jumulească şi cinătuiască, să aducă apă şi să aţâţe focul.</p>
               <p rend="justify">—  Băgaţi de seamă, îi povăţui mătuşa Stana f nu vă jucaţi cu Oltul: apă repede, înşelătoare, cu bulboane şi stânci, cu mâlituri şi sorburi, care fierb şi mugesc mai fioros ca zimbrii. Zilnic înghite câte o vietate, om sau dobitoc. Ei, dar frumoşi cai aveţi, flăcăilor!</p>
               <p rend="justify">—  Drumeţul fără cal bun e olog, răspunse Grue.</p>
               <p rend="justify">Merseră pe Olt în sus, până aproape de mănăstirea Cozia. Chitiră un loc bun, cu soare mult, adăpostit de vânt şi ferit de lume, cu apă liniştită, să înoate şi să-şi spele caii. Dar înainte de a se dezbrăca, auziră tropot de cai. Gândiră că erau urmăritorii pe care-i zăpsise Osman. Îi zăriră şi-i aşteptară cu săbiile în mâini. Erau slujitori domneşti. Se opriră în faţa lor, înfruntându-se din priviri.</p>
               <p rend="justify">—  Pe cine căutaţi? Întrebă Grue.</p>
               <p rend="justify">—  Pe voi! Cuvântă unul mustăcios.</p>
               <p rend="justify">—  Vă place obrazul nostru ori veniţi cu gând vrăjmaş? Îi zgândări Calapăr.</p>
               <p rend="justify">—  Poruncă să vă ducem la domnie, vii sau morţi! Vorbi mustăciosul.</p>
               <p rend="justify">—  Vodă n-are trebuinţă de oameni ca noi, ci doar de mişei ca voi. Noi suntem voinicii Oltului, cum îi place codrului, cum îi vine câmpului…</p>
               <p rend="justify">—  Lungi de mână, tari de vână, oricând gata de pricină.</p>
               <p rend="justify">—  Tâlhari!</p>
               <p rend="justify">—  Tâlhar eşti tu, nemernicule, că slujeşti un ticălos! Şi tustrei traseră săbiile din teacă.</p>
               <p rend="justify">Într-o clipă se încinse bătaia. Trei contra şase, cu icniri, izbiri de săbii şi îndemnuri: Dă!”, „Na!”, „Nu te lăsa!”, „Aşa”…  Până când urmăritorii încep a da-ndărăt.</p>
               <p rend="justify">—  A, fugiţi, iepuroilor?!</p>
               <p rend="justify">—  La sănătoasa, cu chelboasa de la Ruginoasa! Râdea Moţoc.</p>
               <p rend="justify">—  Poftim! Cât ai clipi o făcurăm şi pe asta! Se bucură Calapăr. Auzind zăngănit de arme, Iliuţă lăsă claponul nejumulit şi alergă la râu: văzu cum fugeau cei şase slujitori domneşti. Înţelese că Osman nu se înşelase:</p>
               <p rend="justify">—  Eram urmăriţi!</p>
               <p rend="justify">—  Dar de unde ştie vodă că noi…  Adică, aga Dudău că…</p>
               <p rend="justify">—  Înseamnă că Voichiţa…</p>
               <p rend="justify">—  Măi, frate, de ce-mi frigi tu inima pe jăratec? Ea nu ştia unde am plecat. După ce-am primit porunca de la banul Mihai, n-am mai văzut-o!</p>
               <p rend="justify">—  Acu, dac-am năduşit, luptând pe căldura asta, să grăbim scăldătoarea, sfătui Dorondoc. Răcoriţi, vom judeca mai bine şi-om dibui de unde ne vin necazurile.</p>
               <p rend="justify">Mergând pe prund, cu caii de dârlog, se gândeau că s-ar putea ca urmăritorii să se întoarcă iar, cu puteri sporite.</p>
               <p rend="justify">—  Pe doi i-am spârcuit zdravăn. Până la Vâlcea pierd*atâta sânge, că-i cuprinde leşinul, dacă nu chiar moartea, îi asigură Dorondoc.</p>
               <p rend="justify">Se dezbrăcară, aşezară straiele şi armele, la umbră, pe iarbă şi intrară în apa limpede, răcoritoare. Goi ca napul, se simţeau sprinteni, uşori şi le venea să zburde ca nişte copii. Valurile clipoceau, foşneau blând, molcom. Şi caii se simţeau bine, mai ales când îi frecară cu câte un şumuiog de mentă verde, plăcut mirositoare.</p>
               <p rend="justify">—  Aşa, Lăstune! Să miroşi ca un flăcău când merge la horă.</p>
               <p rend="justify">După ce-i scăldară, Calapăr duse caii mai la deal, pe o pajişte cu iarbă bogată, să pască şi să se zvânte la soare. Ei intrară, toţi patru, în apă şi se frecară pe spinare tot cu şumuioage de mentă. Se clătiră sub unde, ca Peştii; numai Iliuţă se spălă repede, ieşi pe mal, se îmbrăcă, îşi luă calul de frâu şi se înapoie la gazdă, s-o ajute la treabă. Cei trei, furaţi de viitoarea apei, bălăcindu-sc, hârjonindu-se, dându-se la fund, înotând pe sub apă, stropindu-se, veselindu-se copilăreşte, nu băgară de samă că s-au depărtat de cai şi nici n-au măsurat cât timp au stat în apă. Numai când Grue a strigat:</p>
               <p rend="justify">—  Ajunge, fraţilor, că prea ara dat în mintea copiilor! Observară că lunecaseră peste o mie de paşi la vale. Ieşiră la mal, se uscară la soare pe prundul lucios şi fierbinte; ba chiar moţăiră un pic, gândind că Iliuţă a rămas aproape de cai şi de straie.</p>
               <p rend="justify">Cel dintâi Grue zise:</p>
               <p rend="justify">—  Da: ne-am scăldat, ne-am jucat, ne-am prăjit la soare, caii au păscut, mătuşa Stana o fi fript claponii, aşa c-ar trebui să mergem să-i dumicăm pre ei.</p>
               <p rend="justify">—  Întocmai! Soarele a trecut de nămiezi, a ajuns în dreptul pântecelui şi ne seacă foamea.</p>
               <p rend="justify">Cu caii de căpăstru, porniră spre locul unde îşi pitiseră straiele.</p>
               <p rend="justify">—  Îmi fuge gândul la borşul şi friptura gătită de mătuşa Stana.</p>
               <p rend="justify">—  O fi rece vinul lui moş Corbu?</p>
               <p rend="justify">—  Din pivniţă, brumat!…  Dar parcă aici ne-am dezbrăcat…</p>
               <p rend="justify">—  Da, pe tăpşanul ăsta…  Dar unde-s hainele, ciubotele, armele?</p>
               <p rend="justify">—  Cum se poate? Nu cumva ne-am dezbrăcat mai în sus?</p>
               <p rend="justify">—  Da' de unde? Ţin minte: am stat pe buturuga asta.</p>
               <p rend="justify">—  Stai, măi, că asta nu-i şagă: straiele! Unde-s?</p>
               <p rend="justify">—  Am păţit-o! Se sperie Român Grue.</p>
               <p rend="justify">—  Ce facem? Nu putem ieşi goi la drumul mare, ne-ar alunga oamenii cu parii, ca pe strigoi.</p>
               <p rend="justify">—  Şi cât o să stăm aşa? Până la noapte? Să ne învălim într-un văl de întuneric?</p>
               <p rend="justify">—  Halal! Că bine-am mai brodit-o! Se jelui Grue.</p>
               <p rend="justify">—  Iar borşul de clapon şi friptura cu castraveţi muraţi…</p>
               <p rend="justify">—  Dar cum să ni le fure, de sub ochi?</p>
               <p rend="justify">—  Un cioban ori un călugăr de la Cozia, ispitit de gând vrăjmaş…</p>
               <p rend="justify">—  Iar noi ne tolăneam la soare…  Îmi vine să urlu de ciudă 1</p>
               <p rend="justify">—  Unde mai găsim noi săbii ca acelea? Şi banii…  Deodată Grue încremeni, apoi se plesni peste frunte:</p>
               <p rend="justify">—  Ia, staţi!…  O nenorocire mare!…  Scrisoarea!</p>
               <p rend="justify">—  Scrisoarea! Li se răciră trupurile şi le îngheţară inimile, necute-zând a se uita unul la altul.</p>
               <p rend="justify">—  Mi-a încredinţat-o banul Mihai cu atâta grijă şi eu…  În loc s-o duc judelui din Sibiu, o pierd, prosteşte, pe malul Oltului.</p>
               <p rend="justify">Cu greu, Calapăr şi Moţoc îşi veniră în fire, întrebându-se:</p>
               <p rend="justify">—  Dacă ne-au jefuit chiar călăreţii domneşti care ne-au urmărit?</p>
               <p rend="justify">—  Înseamnă că pentru scrisoare s-au ţinut după noi. Şi numai Voichiţa…</p>
               <p rend="justify">—  Nu ştia! N-avea de unde şti că am plecat la Sibiu, cu o scrisoare! Dar dacă bătrâna cojocăriţă, Lina…</p>
               <p rend="justify">—  Tiii!…  Mare gogomănie am făcut! Strigă Calapăr…</p>
               <p rend="justify">AT * 1 CM</p>
               <p rend="justify">—  Nu mai putem ajunge la Sibiu.</p>
               <p rend="justify">—  Ce să căutăm acolo, fără scrisoare?</p>
               <p rend="justify">—  Da, o dârlobârlobrezirăm rău de tot, fraţilor! Cercă Dorondoc s-o dea pe glumă.</p>
               <p rend="justify">—  Cel mai păgubit este banul Mihai.</p>
               <p rend="justify">—  Schimbătoare-i clipa vieţii; adineaori totul era bine, vesel şi frumos: iar acum…  După bălăceală, ce mai trânteală!</p>
               <p rend="justify">—  Crămăluirea n-ajută la nimic! Se dezbăra Grue. Toate numai din neghiobia noastră se trag. N-am înţeles că acei şase slujitori au fost nadă, trimisă să ne ţină de vorbă, ca să nu vedem când ne fură straiele şi, mai aies, scrisoarea. Şi vrednici vom fi numai dacă le-am drege şi-am ieşi cu bine şi din astă dandana.</p>
               <p rend="justify">—  Dar cui să-i fi dat prin cap, că într-un ceas, prin pustietatea asta…</p>
               <p rend="justify">—  Ne-au pândit… Şi când ne hârjoneam nepăsători, ne-au prădat ca pe nişte nătăfleţi.</p>
               <p rend="justify">—  Cel mai aproape loc unde am putea găsi ceva de îmbrăcat e mânăs-tiiva. Să pornim într-acolo.</p>
               <p rend="justify">—  În pielea goală, tustrei?</p>
               <p rend="justify">—  Un om mare şi-a pus toată nădejdea în noi. Haidem!…  Mănăstirea e de călugări şi-i aproape.</p>
               <p rend="justify">Vrură să încalece, dar îşi dădură seama c-ar părea drept spaima lumii.</p>
               <p rend="justify">—  Ah, o cămaşă şi o spadă de-aş avea acum!…  Aş săruta pămârâtul şi-aş spinteca văzduhul…  se juruia Român Grue.</p>
               <p rend="justify">Ajunşi în poarta mănăstirii, mai cu îndrăzneală, mai cu ruşine, cerură să li se deschidă. Călugărul portar, auzind glasuri blânde, dădu la o parte drugul-zăvor şi crăpă uşor deschiderea.</p>
               <p rend="justify">—  Blagosloveşte părinte! Ceru, mieros, Calapăr.</p>
               <p rend="justify">Dar călugărul s-a înspăimântat: trei bărbaţi goi, cu caii de căpăstru: satane!</p>
               <p rend="justify">—  Apără doamne şi izbăveşte! Trânti poarta şi puse din nou drugul: Duceţi-vă pe pustii!…  Ptiu!…  Ptiu!…  Ptiu!…  Doamne păzeşte de ceasul cel rău, de furi, de păgâni şi de satană.</p>
               <p rend="justify">—  Stai, părinte, ascultă! Nu-i ce crezi…  Am păţit un necaz şi vrem să cumpărăm trei anterie, trei…</p>
               <p rend="justify">—  Sunteţi nebuni? Cine a mai pomenit călugăr să-şi vândă anteriul? Plecaţi! Plecaţi din poarta sfintei mănăstiri, ghiavoli afurisiţi!</p>
               <p rend="justify">—  Atunci împrumută-ne, te rugăm!…  Trei sumane, trei cămăşi…</p>
               <p rend="justify">—  Plecaţi, slujitori ai lui Belzebut! Anatema asupra voastră!</p>
               <p rend="justify">Se qândeau să bată în poartă, să strige; dar se temură că va fi şi mai rău: călugării îi vor afuma cu pucioasă şi-i vor goni cu toroipanul ori cu biciul. Calapăr povăţui:</p>
               <p rend="justify">—  Fraţilor, înţeleptul zice: celui care stă cu mâinile-n sân, norocul nu-i surâde niciodată. Vorbesc de sân şi eu rămas-am doar cu pielea…</p>
               <p rend="justify">—  Părem nişte zăluzi, scăpaţi din balamuc, zise Dorondoc uitându-so. Pe rând la fiecare şi la el însuşi. Calapăr, tu care l-ai păcălit pe Gazi-Ghirai, n-ai nici o idee?</p>
               <p rend="justify">M</p>
               <p rend="justify">—  Atunci eram în stare jalnică, acum starea-i caraghioasă.</p>
               <p rend="justify">—  Hai la gazdă, propuse Grue.</p>
               <p rend="justify">—  Speriem bieţii bătrâni. Şi-apoi ruşinea…  Scrisoarea!</p>
               <p rend="justify">Totuşi porniră spre sat cu caii de frâu. Din turn răzbătu sunet de toacă şi glas de clopot. Soarele se apropia de scăpătat. Când văzură o stână la poala pădurii, socotiră că acolo puteau găsi mântuirea. Apropiindu-se, văzură pe leaturile gardului, parcă puse anume, trei anterie şi trei potcapuri, înşirate la aerisit. Nu mai statură la tocmeală şi le îmbrăcară, repede fără a întreba pe cineva. De altfel nici n-aveau pe cine: stâna era goală.</p>
               <p rend="justify">—  Zicem că le-am împrumutat, pentru o zi.</p>
               <p rend="justify">Semănau a popi răspopiţi, desculţi, cu pielea-n anterie, dar se cheamă că erau, dragă doamne, îmbrăcaţi.</p>
               <p rend="justify">—  Uite colo un topor, arătă Calapăr spre gardul stânii. Să-l luăm: o armă în mână, nu-i minciună…</p>
               <p rend="justify">Când urcau pe cai, apăru un călugăr la marginea pădurii, care începu să strige:</p>
               <p rend="justify">—  Săriţi!…  Satanele călări…!</p>
               <p rend="justify">Ce puteau să facă? Porniră, în galop, spre Olt la vale.</p>
               <p rend="justify">Amurgea când ajunseră la Cotul Călimăneştilor. Păreau trei călugări tare nevoiaşi, care se întorceau de la muncă, ori pogorau din icoana cea cumplită, numită „Judecata din urmă”. În locul cel mai strimt, între munte şi râu, două trăsuri aşezate alături, roată lângă roată, închideau trecerea, în stânga, râpă adâncă până în Olt; în dreapta – perete de stâncă. Nu se putea trece decât sărind peste trăsuri. În faţa lor, câţiva slujitori domneşti, cu suliţele în mâini, păzeau calea, să nu treacă nimeni fără a înfăţişa îndreptările. Grue a întrebat, cucernic, ca un călugăr sadea:</p>
               <p rend="justify">—  De ce-aţi oprit drumul, voinicilor?</p>
               <p rend="justify">Slujitorul nu răspunse; era arnăut şi vorbea greu româneşte. Cuvântă, în locu-i, un boier înalt, subţiratec, cu glas duşmănos:</p>
               <p rend="justify">—  Aşteptăm nişte tâlhari, popo!</p>
               <p rend="justify">—  Tâlhari? Dincotro, dacă nu vi-i cu supărare? Vru să afle Dorondoc.</p>
               <p rend="justify">—  Din colo, din jos!…  Înapoi la mănăstire, deci şi nu mă mai sâcâiţi cu…</p>
               <p rend="justify">În clipa aceea Grue îl recunoscu pe Radu Cujbă. Şopti:</p>
               <p rend="justify">—  Hait! Uite ce ticălos ne urmăreşte…</p>
               <p rend="justify">—  Stăpâneşte-te, îl povăţui Calapăr. N-avem arme şi pentru că iar s-a rupt pielea de leu, trebuie cârpită cu blană de hulpe.</p>
               <p rend="justify">Şi vorbi el, tare, mormăind pe nas popeşte:</p>
               <p rend="justify">—  Noi suntem cuvioşi şi nevolnici călugări din schitul Ostrovul Călimăneştilor, cinstite mare boier şi, cu înalta învoire a domniei tale, dorim a ajunge la chiliile noastre cele de canon şi ispaşă a păcatelor…</p>
               <p rend="justify">—  Înapoi! Strigă boierul. În noaptea asta dormiţi la Cozia.</p>
               <p rend="justify">—  Gă trăieşti, mărite! Scânci Calapăr. Cu voia domniei tale ne întoarcem Că noi, azi, tot timpul am dârlobârlobrezit dârlobârlobrezitura dirlo-…bârlobreazului. Şi suntem frânţi de…</p>
               <p rend="justify">—  Ce boscoreşti acolo, nespălatule?</p>
               <p rend="justify">—  O rugă de-a noastră, pe elineşte, lămuri Grue, cu glas subţiat.</p>
               <p rend="justify">—  Ştiţi elineşte?</p>
               <p rend="justify">—  Am călătorit la Muntele Athos şi-am învăţat rugi pentru ceasul de cumpănă şi năpastă, în grai elin.</p>
               <p rend="justify">Moţoc, care tăcuse până acum, ţinând sub rantie toporul, întrebă:</p>
               <p rend="justify">—  Cutezăm a întreba: tâlharii n-ar putea prăda şi sfânta mânăstire?</p>
               <p rend="justify">Radu Cujbă răspunse foarte sigur pe ce spune:</p>
               <p rend="justify">—  Nu! Altfel de tâlhari căutăm noi.</p>
               <p rend="justify">—  Spune cum arată, că poate i-am văzut noi şi…</p>
               <p rend="justify">—  Nişte răzvrătiţi, care duc peste munte scrisoarea unui duşman al măi ici sale Alexandru vodă. Trei, la număr, cu un băieţaş şi un câine alb tărcat cu roşu.</p>
               <p rend="justify">—  Voichiţa te-a înştiinţat, mişelule! Şopti Calapăr la urechea lui Grue şi urmă, compătimitor: Vai-vai şi iar vai, nelegiuiţii! Doamne, cum îi raabzi a se ridicare împotriva unsului tău, Alexandru vodă…  (şi tot în şoaptă) poreclit cel rău?</p>
               <p rend="justify">—  Întocmai!…  Dar le-arăt eu lor!…  Poimâine vor fi în ştreang. Că dacă încearcă să se strecoare pe cărări, am rânduit şi acolo oamenii mei.</p>
               <p rend="justify">—  Ei, viteaz şi iscusit ca domnia ta, nime pe lume…  Şi nici măcar nu eşti lăudăros.</p>
               <p rend="justify">—  De unde mă cunoşti?</p>
               <p rend="justify">—  Parcă-i nevoie să te cunosc? De-ajuns să te văd cum stai ţanţoş şi măreţ în trăsură, de parc-ai sta pe tron. Şi cum priveşti şgimeşte în jur, ca un viteaz de cel mare, stăpân pe toată valea Oltului…</p>
               <p rend="justify">—  Şlii că nu eşti prost, călugăre?!</p>
               <p rend="justify">—  Ei, ne mai luminează şi pe noi împrejurările, fie binecuvântate de-a pururea şi amin, aaamin…  Deci tâlharii vin dinspre Călimăncşti?</p>
               <p rend="justify">—  V-am spus! Înapoi, la Cozia: altfel vă întâlniţi cu ei. Crue şopti către prieteni:</p>
               <p rend="justify">—  Descălecăm, ne năpustim, îl prăvălim în Olt şi…  Trecem.</p>
               <p rend="justify">—  Ce şoptiţi acolo, îndrăciţilor?!…  Calapăr dădu răspuns cântat:</p>
               <p rend="justify">Ne rugăăăm să ne feerească domnul de tâlhari la drumul maaare…  Povăţuiesc chiar să-ngenunchem, cu toţii pentru scurtă rugă, bună de tătari, de mişei, de slugi mincinoase, de fricoşi şi toate cele rele ce ţi se pooot tâmpla la ceas de noapte. Şi schimbând vocea, ca să impresioneze: Dar să ştii, înalt dregător, că mişună pe-aici nu numai răzvrătiţi, ci şi nişte caraghioşi care-şi zic oamenii lui vodă şi care…</p>
               <p rend="justify">—  I-aţi văzut voi, călugărilor?</p>
               <p rend="justify">—  Nu, dar am auzit c-au prădat stânile mânăstirii, de-au rămas călugării fără caş, lungea Calapăr povestea, până la căderea nopţii.</p>
               <p rend="justify">Grue îşi punea întrebarea: „Cine-s cei care ne-au şterpelit hainele? Cujbă abia acum aşteaptă să ne prindă”… Înţelegându-i gândul, Calapăr ceru:</p>
               <p rend="justify">—  Oamenilor, creştinilor, să ne aşezăm cucernici în genunchi, să rostim o rugăciune să alungăm necuratul, pe Scaraoschi cel bătrân, sfătuitorul şi ocrotitorul tâlharilor, să piară din cale, din roţi, din osii, din coviltire…</p>
               <p rend="justify">Şi toţi trei îngenuncheară, cu mâinile pe roţi, pe hulube, pe coviltire. De asemeni slujitorii puseră genunchii la pământ, sprijinindu-se în suliţe. Radu Cujbă se supără şi ocărî:</p>
               <p rend="justify">—  Mai departe! Mai încolo, jegoşilor, puturoşilor! Nu vă băgaţi în sufletul meu, boier de viţă.</p>
               <p rend="justify">—  Doamne, fie primită ocara şi lauda lui, împroşcată asupra unor păcătoşi ca noi. Iar voi, slujitori ai măriei sale, culcaţi suliţele la pământ, ca nu cumva îngerii care vor pogorî şi vor zbura întru primirea rugăciunii deasupra voastră, să se înţepe, să se zgârâie în vârfurile lor cele ascuţite şi înţăpoşate spre cer.</p>
               <p rend="justify">Slujitorii se supuseră cu osârdie şi toate suliţele se culcară la pământ. După un minut de tăcere, Calapăr începu ruga, cu glas cutremurător şi cu şoaptă apăsată: Acum, fraţilor!…  Hăăărup!</p>
               <p rend="justify">—  În Olt cu tine, păun fudul şi-nfumurat! Strigă Grue, în timp ce ambele trăsuri se rostogoleau în râu, trosnind din încheieturi, scârşâind din osii, iar hulubele bălăbăneau prin văzduh până le înghiţi apa şi le porni la vale, de-a rostogolul, pe valuri.</p>
               <p rend="justify">—  Pe cai! Porunci Grue şi galop, la vale…!</p>
               <p rend="justify">Străjerii lui Radu Cujbă rămaseră prostiţi, cu gurile căscate, încremeniţi şi-nspăimântaţi mai rău ca de moarte.</p>
               <p rend="justify">În vremea asta, Iliuţă şi gazda din Călimăneşti aşteptau, îngrijoraţi, făcând fel de fel de presupuneri: ba că au rătăcit calea, ba că s-au înecat în Olt, ba că i-a ucis cineva. Mătuşa Stana se mira, mereu, de ce s-au dus la scăldat aşa de departe, până lângă mănăstirea Cozia?!</p>
               <p rend="justify">Îngrijorarea a sporit când s-a lăsat noaptea. Moş Corbu îşi pregăti baltagul şi o făclie de răşină, să iasă la malul Oltului. Când auziră tropot de cai opriţi în uliţă, au ieşit pe prispă. Dar, în loc să descalece trei flăcăi chipeşi, în lumina făcliei s-au ivit trei călugări desculţi, cu rantii şi comanace ca vai de ele. Cu greu i-a recunoscut gazda. Ascultându-le păţania, mătuşa Stana se tânguia, lăcrămând de durere şi spaimă:</p>
               <p rend="justify">—  Vai, ce păţanie! Dezbrăcaţi pe malul Oltului, lângă sfânta mănăstire!</p>
               <p rend="justify">—  Şi nu râdeţi de noi? Întrebă Dorondoc.</p>
               <p rend="justify">—  E de plâns! Pleacă trei voinici în straie scumpe şi se-ntorc trei călugări, în rantii ponosite…  Treabă-i asta?</p>
               <p rend="justify">—  Noroc că nu ne-au luat şi caii…</p>
               <p rend="justify">Se înţelege că moş Corbu, mătuşa Stana şi Iliuţă lc-au pus sumedenie de întrebări, descusându-i, până au aflat toată tărăşenia, de-a fir-a-păr, aidoma cum a fost.</p>
               <p rend="justify">—  Şi dacă l-aţi răsturnat în Olt, s-o fi înecat?</p>
               <p rend="justify">—  Nu cred; l-am auzit strigând după ajutor…  O să se aleagă cu un guturai bun.</p>
               <p rend="justify">—  Noroc că s-a terminat cu bine, se bucură mătuşa Stana.</p>
               <p rend="justify">—  Într-un fel, abia acum începe greul, arătă Grue. Mai cu seamă că n-avem nici o idee cine sunt cei care ne-au luat straiele. Hoţi sau altceva?!</p>
               <p rend="justify">—  Radu Cujbă nu-i străin de trebuşoara asta, cum nu-s eu străin de numele Calapăr.</p>
               <p rend="justify">—  Dacă le-ar fi luat el sau ai lui, nu se mai aţinea să ne prindă la Cotul Călimăneştilor, socoti Dorondoc.</p>
               <p rend="justify">—  Dacă n-a pus mâna pe scrisoare…  E bine. Mai putem nădăjdui s-o găsim pe-aici, prin împrejurimi, zise Grue, temându-se totuşi: Dar s-ar putea să aibă şi alte ajutoare.</p>
               <p rend="justify">Aici, moş Corbu veni cu un gând al lui:</p>
               <p rend="justify">—  S-aude, feţii mei, că pe-aici, prin partea locului, s-au înădit la rele nişte oameni fără lege. S-aţin la acest drum mare, de trecere între Ţara Românească şi Transilvania.</p>
               <p rend="justify">—  Da, dar unde-i putem întâlni? Întrebă Calapăr.</p>
               <p rend="justify">—  Cum le dăm de urmă?</p>
               <p rend="justify">—  Încurcată treabă, fraţilor! Oftă Dorondoc. Tare încurcată. Iliuţă, care tăcuse până atunci, trist şi amărât, întrebă cu sfială:</p>
               <p rend="justify">—  Bădiţă Grue, pot să spun şi eu ceva?</p>
               <p rend="justify">—  Ştii tu ceva, băiete, şi-ţi dă inima ghes?</p>
               <p rend="justify">—  Eu nu, dar Osman… Câine deştept şi cu miros bun.</p>
               <p rend="justify">—  Osman! Măi pui de lele, tu ne scoţi din belele! Câinele poate lua urma hoţilor.</p>
               <p rend="justify">Român Grue se învioră, se lumină la faţă:</p>
               <p rend="justify">—  Să încercăm! Să nu mai pierdem vremea! Plecăm chiar acum. Se înarmară cu încă un topor, dat de moş Corbu lui Grue şi cu un îmblăciu, mânuit de Calapăr. Mătuşa Stana puse în mâna lui Iliuţă o torţă, amnar, cremene şi iască, mult trebuitoare la vreme de noapte. Probând îmblăciul, Calapăr se fălea:</p>
               <p rend="justify">—  O să bat în lotri ca la fasole!</p>
               <p rend="justify">—  Bine-am ajuns, Calapărule! De la spadă…  la îmblăciu şi topor.</p>
               <p rend="justify">—  Dar şi când vom căpăta iar săbiile, ce-o să le mai învârtim, mamă-mamă!</p>
               <p rend="justify">Şi, cu toată părerea de rău a gazdelor, că le rămânea borşul negustat, au încălecat în grabă. Mătuşa Stana le aţinu calea în poartă şi le-a legat de obiânc, la fiecare, câte un clapon fript, învelit în frunză verde de varză, ca să se păstreze fraged.</p>
               <p rend="justify">12S</p>
               <p rend="justify">—  Prind bine după…  Scăldătoare.</p>
               <p rend="justify">—  Unge la inimă şi dă puteri…  Mulţumim şi sărutăm-măna.</p>
               <p rend="justify">Aşa, în anterie călugăreşti, au pornit la drum spre locul unde au pus straiele, pe malul Oltului, în sus. Iliuţă se străduia să ţină pe Osman aproape.</p>
               <p rend="justify">Noaptea pogora liniştită peste pământul rourat. Doar foşnetul valurilor şi al frunzelor ori piculina unui brotăcel îi sporeau netulburarea. Recunoscură locul unde-şi aşezaseră straiele. Iliuţă îl roti pe Osman de şapte ori în jur, „să ia urma lotrilor”. A opta oară, eâinele latră scurt, amirosi cu putere, adulmecă văzduhul, scapără din picioare, dădu vesel din coadă, scheună subţire, îşi linse botul şi privi stăruitor la Iliuţă care-l tot dăscălea:</p>
               <p rend="justify">—  Hoţii, hoţii, Osman! Au furat hainele!…  Caută mirosul, urma lor, Osman!…  Aşa…  Caută, caută!</p>
               <p rend="justify">Câinele mai ocoli o dată locul, scheună mai tare, hămăi de trei ori scurt, apoi făcu un salt spre pădure.</p>
               <p rend="justify">—  Aha!…  Să ştiţi c-a prins mirosul tâlharilor, se bucură Grue; iar când Osman se întoarse la picioarele lui Iliuţă şi latră tare, vesel, întrebă, ca un copil care aşteaptă o minune: Ce zice? Înţelegi?</p>
               <p rend="justify">—  Zice că a găsit urma!…  Uite-l, ne cheamă după el spre pădure. Pe cărarea ceea…  Haideţi!</p>
               <p rend="justify">Tăcuţi, cu inimile cât purecele, o luară, înşiraţi, cu caii de frâu, pe urmele lui Osman, care, când lătra scurt, când mârâia, când scheună chemător. Intrară în pădurea mută şi surdă, grea de linişte. Arare se auzea câte un huhuit de huhurez, ca răspuns la hămăirea lui Osman. Aşa merseră mai bine de o jumătate de oră. La ocolirea unui desiş, câinele se ojpri, adulmecă, ciuli urechile ascultând şi mârâind încet.</p>
               <p rend="justify">—  Ai pierdut urma? Întrebă Calapăr, cu îngrijorare; câinele îi răspunse prin trei mârâituri abia auzite, încheiate cu un scheunat subţire, din gât.</p>
               <p rend="justify">—  E cam neliniştit, zise Dorondoc. Parc-ar simţi duhoare de sălbăticiune. A, porneşte iar…  Hai…</p>
               <p rend="justify">Intraseră adânc în pădure. Drumul, tot mai greu. Osman îi îndemna, prin lătrături scurte, să-l urmeze. Şi încă o bună bucată de vreme urcară, ieşiră din pădurea deasă, într-o zonă stâncoasă. Întunericul se destrăma sub licărul stelelor. Din când în când scânteiau licuricii, ca un joc şi un descântec al stâncilor sure, lucioase. Grue îşi preveni prietenii:</p>
               <p rend="justify">—  Greu urcuşul; dar greul cel mare va fi acolo unde-i vom întâlni pe…</p>
               <p rend="justify">—  Cu două topoare şi un îmblăciu o să jucăm hora cea mare, glumi Calapăr. Hora mare are cătare, la o zi de sărbătoare.</p>
               <p rend="justify">—  Mda, să ne pregătim. Că alta nici n-avem ce face, acum şi aici.</p>
               <p rend="justify">—  Da, acum, ori cu capul de piatră ori cu piatra de cap, tot un drac. Mai ales că singuri ne-am făcut-o. Dar cum se zice: neghina trăieşte pe seama griului prost.</p>
               <p rend="justify">Gândeau că, dacă Osman nu se înşală, înseamnă că lotrii îşi aveau birio-gul drept în creierul munţilor, între stânci. Şi se temeau:</p>
               <p rend="justify">—  Aici, unde-o dus mutul roata şi surdul iapa, dacă nu ne găsim straiele o să ne găsim naşuL.</p>
               <p rend="justify">Lui Român Grue nu-i plăcea teama lui Dorondoc şi căută s-o alunge c-o zicală de-a lui Calapăr:</p>
               <p rend="justify">—  Cine se teme de brumă, să nu sădească viţă de vie.</p>
               <p rend="justify">Şi iar mai urcară, cu caii de dârlog, pe grohotişuri, printre stânci, observând fiecare mişcare a lui Osman. Iliuţă, obosit, gâfâia ca un mânz după zburdare. Se gândea să urce în şa, când, la marginile unui tăpşan, înconjurat de stânci, dulăul se opri; se uită la stăpâni, lingându-şi botul.</p>
               <p rend="justify">—  Bine că nu latră, se linişti Grue. Se vede că a înţeles şi el că aici e treabă…  Însemnată.</p>
               <p rend="justify">Văzând că Osman s-a aşezat pe coadă, întru aşteptare, opriră caii, într-o văgăună cu iarbă măruntă, să pască în linişte.</p>
               <p rend="justify">—  Iliuţă, tu stai aici, cu armăsarii. Noi ne strecurăm spre locul unde pare că se află, ghemuită, o colibă.</p>
               <p rend="justify">Apropiindu-se tiptil, observară că, de fapt, era o casă în toată regula: uşa scundă şi o fereastră cât ar putea încăpea un om voinic. Calapăr se furişă până la perete şi ascultă, încordat. Dinlăuntru auzi sforăituri. Urcă încet la prichiciul ferestrei. Privi: hoţii dormeau duşi cu capetele la peretele din fund, cu picioarele spre fereastră. Numără…: zece picioareI Văzu pe vatră şi agăţate în cuie, pe pereţi, săbii, două suliţe, ghioage, trei arcuri. Desluşi, într-un colţ şi un vraf de straie.</p>
               <p rend="justify">—  Aiştia-s, zise, cu încredinţare, când se întoarse la locul de pândă şi aşteptare al prietenilor. Dar cum îi prindem: ei cinci, noi trei.</p>
               <p rend="justify">—  Ei au arcuri şi săbii, noi cu două topoare…</p>
               <p rend="justify">—  Şi un îmblăciu, Dorondoace! Ii lovim?</p>
               <p rend="justify">—  Dacă-i lovim, musai să-i şi înfrângem. Altminteri…  Cum e uşa?</p>
               <p rend="justify">—  Groasă, de stejar, cred, greu de sfărâmat. Lotrii se trezesc, pun mina pe arme şi, cum intră unul dintre noi, primeşte de dincolo de uşă câte o ghioagă în cap. Zic să-i aşteptăm să se trezească, să-i pândim la uşă şi pe măsură ce ies din casă, îi izbim.</p>
               <p rend="justify">—  Adică să aşteptăm până la ziuă? Întrebă Dorondoc.</p>
               <p rend="justify">—  Nu; întunericul ne-ajută. Şi-apoi…  Să nu amânăm pe mâine ce putem face în noaptea asta.</p>
               <p rend="justify">—  Dăm foc casei, hotărî Dorondoc, să ardă ca şoarecii.</p>
               <p rend="justify">—  Bine-ar fi. Dar cum facem ca straiele noastre să nu ardă odată cu ei?</p>
               <p rend="justify">—  Mai bine să ardă scrisoarea, decât să cadă în mâinile duşmanilor.</p>
               <p rend="justify">—  Ai dreptate, Dorondoc. Dacă punem foc, lotrii se buimăcesc şi caută să iasă în grabă, iar noi…  pe ei!</p>
               <p rend="justify">—  Asta-i, Grue! Cum iese unul pe uşă, noi îl şi înhăţăm!</p>
               <p rend="justify">—  Socoteala-i bună, cu un adaos: uşa se deschide-n afară, dec» i-Q înţepenim cu o piatră grea, să n-o mai poată deschide. Deznădăjduiţi se vor răpezi să sară pe fereastră; şi-acolo…</p>
               <p rend="justify">—  Te pomeneşti că va trebui să-i scoatem, de chică, afară.</p>
               <p rend="justify">—  Da; şi cum avem o funie, îi legăm burduf, unul câte unul.</p>
               <p rend="justify">Deşi nu credeau că se va întâmpla chiar aşa, trecură, repede şi tiptil, la lucru. Puseră o piatră şi un butuc greu în uşă. Adunară braţuri de fân şi frunze uscate în jurul casei. Scăpărară din amnare şi dădură foc din trei părţi. Când flăcările şi fumul se înălţară spre acoperişul din draniţă, se aţinură la fereastră, tupilaţi, lângă perete. Abia acum fumul şi foşnetul flăcărilor au trezit pe cei dinlăuntru din somnul lor adânc. Grue şi ai lui le urmăriră vorba:</p>
               <p rend="justify">—  Mă, foc!…  Sculaţi, mă!…  Foc!…  Repede, afară!</p>
               <p rend="justify">—  Zorilă, ai visat urât?</p>
               <p rend="justify">—  Ba-i foc! N-auzi?…  Pârâituri… Pocnete…</p>
               <p rend="justify">—  Şi fum!…  Mă-neacă!…  Repede, afară!…  Foc!</p>
               <p rend="justify">Se izbiră în uşa, tot mai speriaţi şi mai furioşi, mai zăpăciţi şi mai deznădăjduiţi. Înţelegând că-s baricadaţi, unul cu voce groasă urlă înspăi-măntător:</p>
               <p rend="justify">—  Pe fereastră!…  Repede…  Nu toţi odată, nătărăilor!…  Pe rând,. Altfel nu mai ieşim de-aici niciunul.</p>
               <p rend="justify">Urmă un minut de sfadă şi de îmbrânceală, cu gâfâieli, icnete şi înjurături:</p>
               <p rend="justify">—  Trec eu întâi… Ba eu!…  Ba eu!…  Ba eu!…  Mă-neacă fumul! Afară, Calapăr gândea că, în râvna de a-şi apăra viaţa, sunt în stare să se strivească la înghesuială.</p>
               <p rend="justify">—  Ei, tot apucă, măcar unul, să bage capul pe fereastră, şopti lui Grue. Să-l înşfăcăm!</p>
               <p rend="justify">În clipa următoare, un hoţ izbuti, în sfârşit, să se strecoare, gemând, blestemând, suduind. Calapăr şi Dorondoc îl prinseră în laţ şi-i astupară gura cu un şumuiog de fân. Tot aşa, pe-al doilea, pe-al treilea, pe rând, ca la moară, îi legară fedeleş, pe toţi cinci, cu căluşuri de fân în gură. Ieşeau pe fereastră şi intrau în laţ şi repede erau trântiţi la pământ. Ca să nu se ridice de jos, Grue şi Dorondoc le puseră o grindă grea peste picioare şi alta peste piepturi.</p>
               <p rend="justify">—  Straşnică recoltă! Admiră Calapăr, văzându-i cu ochii holbaţi la stele. Stau ca şalăii săraţi pe tarabă.</p>
               <p rend="justify">În graba mare traseră butucul din uşă, pătrunseră în casă; scoaseră toate lucrurile şi armele, aruncându-le claie peste grămadă, înainte ca flăcările să fi cuprins toată casa. Apoi Calapăr luă îmblăciul şi, după ce izbi de câteva ori pământul, ameninţă:</p>
               <p rend="justify">—  Aşa vă îmblătesc, dacă îndrăzniţi a vă mişca şi chisăliţă vă fac! Aţi auzit?</p>
               <p rend="justify">Grue şi Dorondoc scotociră, scuturară toate hainele şi boarfele scoase din casă; dar, nici urmă din straiele lor.</p>
               <p rend="justify">Mi</p>
               <p rend="justify">—  Înseamnă că nu-s ăştia cei care ne-au prădat, se amărî Dorondoc.</p>
               <p rend="justify">—  Sau au altă ascunzătoare pentru lucrurile furate, socoti Grue, în-torcându-se spre cei cinci tâlhari, trei tineri, doi mai în vârstă şi le vorbi: Ei, preacinstiţilor, ia-n spuneţi unde ţineţi lucrurile fur-găsite?</p>
               <p rend="justify">Lotrii se uitară unul la altul şi făcură semn că nu pot grăi din pricina căluşurilor. Calapăr lăsă îmblăciul şi le scoase ghemotoacele de fân din gură.</p>
               <p rend="justify">—  Ei? Vorbiţi! Unde-aveţi ascunse lucrurile furate?</p>
               <p rend="justify">Cei cinci întorceau capul unul spre altul şi tăceau, gemeau ori se văietau. Se vedea că-i speria mai ales că erau îmblătiţi de trei călugări.</p>
               <p rend="justify">—  Ce aşteptaţi, muşteriilor? Să vă turtesc tărtăcuţile cu îmblăciul?! Se răsti la ei şi Calapăr. Vorbiţi odată!</p>
               <p rend="justify">—  Nu vorbiţi? Întrebă Grue. Aşa cum sunteţi legaţi ca nişte saci, vă aruncăm în flăcări şi vă faceţi scrum. Uite cum arde casa. Nu mai aşteptăm mult…</p>
               <p rend="justify">—  Spune tu, Pinte!</p>
               <p rend="justify">—  Ba tu, Vasiloaie…</p>
               <p rend="justify">—  De ce n-ar vorbi, mai bine, Arghir?</p>
               <p rend="justify">—  Grue, ăştia ne duc cu vorba până în zori…  Au ei un chichirez: aşteaptă ceva!</p>
               <p rend="justify">—  Nu vă mai tocmiţi! Strigă Grue. Spuneţi ori v-arunc, pe câte unul pe rug!</p>
               <p rend="justify">Lotrii începură iar jocul: „Spune tu…  Ba, tu…”</p>
               <p rend="justify">Dorondoc şi Calapăr îl înşfăcară pe cel din margine, de cap şi de picioare, trăgându-l de sub grindă şi pornind cu el spre casa în flăcări. Dar, deodată, din spate, tună un glas, ca un boncăluit de taur turbat.</p>
               <p rend="justify">—  Staaaţi!…  La pământ!…  Culcaţi!…  Repede!</p>
               <p rend="justify">Şi, în lumina flăcărilor, se desena o matahală de om, ca un uriaş.</p>
               <p rend="justify">—  Nu mişcaţi, stafii negre cu comanac, că suliţa şi sabia vă ştiu de nume!</p>
               <p rend="justify">Grue şi ai lui înlemniră, lăsară trupul hoţului jos, ca pe un butuc. Chibzuiră câteva clipe ce să facă. Grue şopti:</p>
               <p rend="justify">—  Ne dăm prinşi…  Şi ridică mâinile.</p>
               <p rend="justify">Calapăr se uită la îmblăciu: era departe. Hoţii se bucurau, cu glas tare:</p>
               <p rend="justify">—  Căpitane Dună!…  Ce noroc!</p>
               <p rend="justify">—  Mişeilor! Clocoti Dună. Aşa vă găsesc? Legaţi ca nişte bivoli?</p>
               <p rend="justify">—  Păi ce să…  Dormeam şi…  Au aprins casa…</p>
               <p rend="justify">—  Vorbim noi mai pe urmă! Dar voi cine sunteţi?</p>
               <p rend="justify">—  Nişte preacuvioşi călugări, răspunse Calapăr, cu ton de glumă, cu mlădieri mieroase.</p>
               <p rend="justify">—  Călugări? Şi-i sudui. Că voi sunteţi călugări numai după rantie şi potcap. Arvinte, leagă-i fedeleş!</p>
               <p rend="justify">—  Halal întorsătură, fraţilor! Suspină Dorondoc.</p>
               <p rend="justify">—  O să fie şi mai frumoasă, când o să sfârşiţi colo, în flăcări. Scrum şi cenuşă! Că tot aţi prefăcut voi casa într-un fel de rug!…  Hă-hă!…  Vă credeaţi…  Hoţii-hoţilor şi habar n-aveaţi c-o să vă-ntâlniţi cu căpitanul Dună, lotru vestit în toată Oltenia…  Mai repede Arvinte cu legatul, că vreau să aflu ce fel de cuvioşi slujitori ai bisericii sunt aceşti tâlhari, care au cutezat să atace ceata lui Dună…  Cum? Numai unul ai legat?</p>
               <p rend="justify">—  Asta frumosu se lasă greu!…  Rupe funia ca pe-o aţă.</p>
               <p rend="justify">—  Leagă-l mai repede şi adă biciul, să-i arăt eu cine-i căpitanul Dună! O să-l fac să-şi înghită potcapul, ca pe-o găluşcă.</p>
               <p rend="justify">Singur Calapăr auzi, în clipa aceea, glasul lui Iliuţă, asmuţind:</p>
               <p rend="justify">—  Pe el, Osman! Nu-l lăsa!…  Îsa!</p>
               <p rend="justify">Cuprinsul răsună de lătraturi groase, iar Dună se trezi cu un câine în spate, zgârâindu-l şi muşcându-l de umeri.</p>
               <p rend="justify">—  Ah! Marş, javră!…  Marş!</p>
               <p rend="justify">Cât ai clipi, Grue smulse suliţa din mina lui Dună, iar Calapăr, ridicând îmblăciul, începu să trântească în lotri, cotonogindu-i pe cei aflaţi în picioare şi turtindu-i pe cei care mai zăceau la pământ.</p>
               <p rend="justify">—  Na şi ţie, căpitane Dună! Îl măsură, cu îmblăciul, pe spinare, silin-du-l să cadă în genunchi. Osman îşi vârî colţii în coapsa lui.</p>
               <p rend="justify">Grue se temu să nu-l fi omorât şi porunci lui Iliuţă să depărteze câinele şi să-i potolească furia. Dună se văita şi gemea, parc-ar fi tras să moară, în adevăr. Se aplecă asupra lui:</p>
               <p rend="justify">—  Nu muri, căpitane, că trebuie să spui unde-ai ascuns straiele noastre… Vorbeşte! Porunci Grue, smulgându-i sabia de la brâu.</p>
               <p rend="justify">—  Se-n…  Se-nvârte pământul cu mine…  Mi-ai tulburat creierii…</p>
               <p rend="justify">—  Ce să-ţi fac, nenişorule? Îl compătimi Calapăr. N-am voit, dar a trebuit şi bine te-am pocnit.</p>
               <p rend="justify">—  Căpitane Dună, vorbi Grue, ne spui unde ţii lucrujile furate ori te-aruncăm în flăcări?</p>
               <p rend="justify">Hoţul gemea, dar nu vorbea. Român Grue şi Dorondoc îl apucară de cap şi de picioare, târându-l până la locul unde băteau flăcările, ca nişte aripi roşii, fierbinţi.</p>
               <p rend="justify">—  Aoleu!…  Arde!…  Arde!…  Scânci Dună.</p>
               <p rend="justify">—  Spui, ori te-aruncăm? Întrebă Dorondoc, cu hotărâre.</p>
               <p rend="justify">—  Spun!…  Adică v-arăt, că…  Trebuie să merg pân-acolo…</p>
               <p rend="justify">—  Leagă-i mâinile, Dorondoc!…  Dar dă-i şi un potcap de apă, de la şipotul de colo, să se desmeticească. Îmblăciul l-a pocnit urât de tot…  Sau bine de tot! O întoarse Grue.</p>
               <p rend="justify">Dună bău, cu sete, din potcapul lui Dorondoc, tuşi, iar mai bău, apoi glăsui, lungind vorba:</p>
               <p rend="justify">—  Deşi vă purtaţi…  Omeneşte cu mine, eu tot cred că nu sunteţi oameni, ci draci îmbrăcaţi călugări.</p>
               <p rend="justify">—  Crezi ce vrei, dar hai odată! Vrem straiele furate…</p>
               <p rend="justify">Porniră pe o cărare printre stânci. Dorondoc îl ţinea de funia cu care-i erau legate mâinile la spate, iar Grue îl străjuia cu sabia.</p>
               <p rend="justify">Calapăr rămase lângă cei legaţi, păzindu-i cu îmblăciul, cumplită şi strivitoare armă, multora necunoscută.</p>
               <p rend="justify">După vreo trei sute de paşi, ajunseră la o peşteră; în lumina răsfrântă de la casa în flăcări, văzură că intrarea-i era astupată cu o stâncă. Dună se opri:</p>
               <p rend="justify">—  Aici. Stânca pare grea, dar dacă ştii de unde s-o împingi, se mişcă uşor…  Şi le arătă locul de unde să apuce piatra.</p>
               <p rend="justify">Cei doi o mişcară uşor; înlăuntru se vedeau grămezi de lucruri, bine rânduite şi stivuite.</p>
               <p rend="justify">—  Luaţi ce vreţi şi cât puteţi duce! Îndemnă hoţul.</p>
               <p rend="justify">—  Nu, se împotrivi Grue. Noi vrem să ne luăm numai straiele şi armele pe care le-aţi furat de pe malul Oltului, azi când ne scăldam:</p>
               <p rend="justify">—  Cum? Voi sunteţi… Nu sunteţi călugări?</p>
               <p rend="justify">—  Nu!</p>
               <p rend="justify">—  Atunci, lucrurile voastre sunt chiar aici, în faţă, trântite jos.</p>
               <p rend="justify">Grue se repezi spre locul arătat şi, deşi era destul de întuneric, îşi recunoscu repede ciubotele, sabia, cuşma lui şi a lui Moţoc. Nu găsi contăşul, de aceea luă lucrurile cu braţul şi le scoase afară. Dorondoc tresări, necuprins de bucuros:</p>
               <p rend="justify">—  Uite-ţi contăşul, Grue! Vezi scrisoarea…</p>
               <p rend="justify">Căută în buzunarul de dedesubt, pipăi şi simţi cusătura neatinsă. Rupse repede aţa, cu dinţii.</p>
               <p rend="justify">—  E-aici! Suspină uşurat, fericit. Cu pecetea nesmintită…  Căpitane Dună, îmi vine să te îmbrăţişez…  Hai să le luăm în spinare până la foc şi să ne îmbrăcăm.</p>
               <p rend="justify">Cu o repeziciune sporită de bucurie, le rânduiră care erau ale lui Grue, care ale celorlalţi. Lipsea doar chimirul lui Calapăr. Îl găsiră şi pe acesta, căzut între nişte pietre.</p>
               <p rend="justify">—  Căpitane, noi ne luăm straiele şi armele noastre.</p>
               <p rend="justify">—  Numai atât? Întrebă Dună. Sunt acolo bani, giavaeruri.</p>
               <p rend="justify">—  Numai ce-i al nostru! Atât!…</p>
               <p rend="justify">Şi, cu braţele încărcate, grăbiră spre casa care tot mai ardea. Dună, încă mai nedumirit, vorbi:</p>
               <p rend="justify">—  Mi se pare că doar scrisoarea din contăş vă…  Trebuia cel mai mult.</p>
               <p rend="justify">—  Cam aşa!</p>
               <p rend="justify">—  Dacă o dădeam celuia căruia îi era trimisă, luam mulţi bani pe ea?</p>
               <p rend="justify">—  Nu! Doar mulţumirea trimiţătorului şi a mea, cel care era dator s-o ducă.</p>
               <p rend="justify">Se îmbrăcară fiecare în straiele lui. Hoţii abia acum observau că biruitorii erau numai cu pielea în rantii şi ar fi râs cu hohote, dacă nu s-ar fi gândit ce pătăranie li s-a tras, pentru nişte boarfe şterpelite de pe malul Oltului.</p>
               <p rend="justify">—  Parcă-s mai voinic în ţoalele mele, se făli Calapăr, simţind nevoia să-şi aplice o zicală: De-acu iar mă port cum mi-i portul.</p>
               <p rend="justify">Dună îi privi şi se arătă oarecum încântat.</p>
               <p rend="justify">—  Văd că sunteţi flăcăi mândri. Şi cu săbiile la şold păreţi cel puţin slujitori domneşti, trimişi peste hotar.</p>
               <p rend="justify">—  Într-un fel, chiar suntem! Se lăudă Dorondoc. Arunc anteriul ăsta pe foc!</p>
               <p rend="justify">—  Nu'! Am spus că le ducem înapoi de unde le-am luat! Nu le-am furat, ci le-am…  Împrumutat. Iliuţă, adă caii!</p>
               <p rend="justify">—  I-am şi adus, bădiţă Grue!</p>
               <p rend="justify">—  Aha, va să zică le numeşti Grue?! Se dumiri Dună. Poate ne mai întâlnim cândva.</p>
               <p rend="justify">—  Să-ţi plătim c? Sa? Nu din vina noastră a ars, aşa că…</p>
               <p rend="justify">—  Nu pentru cfesâ, ci pentru că deşi m-aţi cam turtit cu îmblăciul, mi-aţi plăcut.</p>
               <p rend="justify">—  Şi mie îmi place să mă întâlnesc cu oricine are gânchiri bune. Dar, deocamdată, aş vrea să ştiu dacă isprava asta ai săvârşit-o în înţelegere cu cineva!</p>
               <p rend="justify">—  De bună seamă că…  În înţelegere. Dar am jurat să nu spun.</p>
               <p rend="justify">—  Da? Se miră Calapăr. Vrei să mă îmbrac iar călugăr şi să te dezleg de jurământ cu…  Îmblăciul? Ii</p>
               <p rend="justify">—  Chiar de nu spui, noi tot ştim cine-i, îl încredinţa Grue. Am avut…  Plăcerea şi cinstea de a ne întâlni şi cu dumnealui. Şi l-am dat de-a berbeleacul în Olt.</p>
               <p rend="justify">—  Lini!…  Iar eu i-am trimis ştire că v-am şterpelit hainele şi să poftească, în poiana de Kngă mănăstirea Cozia, să i le dau, pentru trei pungi de galbeni.</p>
               <p rend="justify">—  Ai cam zis „hop”! Înainte de-a sări şanţul.</p>
               <p rend="justify">Simţindu-i părerea de rău, Grue căută să-l mângâie, *spunându-i că boierul care l-a tocmit jefuitor este un slujitor al iui Alexandru vodă, care, precum se ştie, n-are nume bun în ţară. Dună făgădui să rupă târgul cu boierul. Dorondoc vru să ştie de ce nu i-a prins, după ce le-a luat armele.</p>
               <p rend="justify">—  Ne puteai lua ca din oală, iar boierul te plătea încă şi mai gras.</p>
               <p rend="justify">—  V-am văzut tineri, veseli, porniţi pe hârjoană şi mi s-a făcut milă. De ce să-i dau pe mâna călăului? Mai ales că, pe unul dintre voi, voia să-l ducă, legat, în faţa unei anume jupâniţe, cu care are un clenci de-nsu-rătoare.</p>
               <p rend="justify">Vorba asta îl încredinţa pe Român Grue, dacă mai era nevoie, că urmăritorul era Radu Cujbă. După ce îl sfătui încă o dată pe Dună să se lepede de târgul cu un mişel, cei patru încălecară, lăsându-i pe lotri să-şi scoată fraţii de sub grinzi, să-i dezlege din legători şi să vadă cum li se preface casa în scrum.</p>
               <p rend="justify">Au început coborârea tocmai când, de după dealurile de dincolo de Olt s-a ivit luna, ca o secere de aur. Stelele au prins să pălească şi să clipească parcă le-ar fi fost somn. Cu toate că erau obosiţi, după atâta zdruncin, totuşi, bucuria îndepărtării năcazului parcă le punea aripi. Doar Român Grue se cutremura din când în când, amintindu-şi că s-ar fi putut ca Radu Cujbă să-l ducă legat în faţa Voichiţei. Vorbi în gând cu armăsarul: „Vezi, Lăstune, nu-i pre voia răilor şi a mişeilor”…  La un salt al calului, Dorondoc zări la obiânc legăturica învălită în frunze de varză şi un cuţit al foamei îi străpunse pântecele. Opriră la un izvor. Au scos zăbalele din gura cailor, lăsându-i să pască şi să se adape şi ei. Dezlegară legăturelele date de mătuşa Stana şi ospătară. Grue dădu câinelui jumătate din friptura lui:</p>
               <p rend="justify">—  Şi toate oasele, lui Osman: el ne-a salvat!</p>
               <p rend="justify">Deşi nu se saturaseră, totuşi voia bună i-a învăluit ca o mireasmă. S-au întins pe iarba moale, mirosind a sulfină şi a mentă, să aţipească un pic. Calapăr maimuţări, spre hazul celorlalţi, pe călugărul portar de la Cozia, imitându-l întru boscorodirea rugăciunilor.</p>
               <p rend="justify">Târziu, când simţiră apropierea vicleană a somnului, Calapăr vorbi lui Osman, ca unui prieten:</p>
               <p rend="justify">—  Tu stai de strajă, nu-i aşa? Că ţi-oi da un os, câine credincios. Dulăul scheună încet, mârâit, parc-ar fi vrut să spună că şi el ar vrea să doarmă, lipsindu-se bucuros de osul făgăduit. Dar flăcăul n-a mai avut timp să tălmăcească semnele lui Osman, că s-a şi prăbuşit în somn. Ceilalţi trei: Român Grue, Dorondoc şi Iliuţă i-o luaseră înainte şi intraseră în vise.</p>
               <p rend="justify">Cel dintâi se trezi Moţoc, speriat de scheunatul câinelui:</p>
               <p rend="justify">—  De ce mă lingi potaie? Să mă trezesc? Uite, c-a răsărit soarele…  Parcă acum o clipă am pus capul jos…  Grue, e ziuă! Scoală…</p>
               <p rend="justify">Român Grue sări în picioare, se scutură de somn: „Brrr!” şi porunci:</p>
               <p rend="justify">—  Gata!…  La drum, flăcăi!</p>
               <p rend="justify">Calapăr le zise să treacă pe la mânăstirea Cozia, poate-l întâlnesc pe falnicul logodnic al Voichiţei. Grue nu se împotrivi, mai ales că, în fapt, dorea să mai dea ochii cu Radu Cujbă.</p>
               <p rend="justify">Când ajunseră la stâna mânăstirii, atânară rantiile şi potcapurile, la loc, pe gard. Puseră şi câte un ban în buzunare, drept…  Chirie pentru că le-au folosit o noapte. În ograda mănăstirii dădură tocmai peste Radu Cujbă. Văzându-l uimit şi fâstâcit, Grue îl întrebă, cu batjocoră în glas:</p>
               <p rend="justify">—  Cine te-a zgâriat, jupâne Cujbă şi n-a pătruns mai adânc?</p>
               <p rend="justify">—  În luptă cu nişte tâlhari… Dar, să ştiţi: n-ajungeţi voi cu scrisoarea la Sibiu decât peste cadavrul meu.</p>
               <p rend="justify">—  Cine ţi-a spus că noi am avea o scrisoare? Şi că o ducem la Sibiu.</p>
               <p rend="justify">—  Toma Neagu, vornicul! Minţi Radu Cujbă. Ştia de la Voichiţa. Voi vă feriţi de mine dar, de fapt, vă urmăresc Neagu şi fata lui, la porunca măriei sale.</p>
               <p rend="justify">Simţind că Radu Cujbă minţea, Grue se înfurie:</p>
               <p rend="justify">—  S-ar cuveni să te-arunc în Olt, de data asta c-o piatră de gât, za-vistnic neruşinat!</p>
               <p rend="justify">—  Nu eu umblu cu zavistii, ci Voichiţa! Urmă cu ponegrirea.</p>
               <p rend="justify">—  Ticălosule, te ucid! Trase Român Grue sabia. Noroc că Dorondoc i se aşeză în cale:</p>
               <p rend="justify">—  Potoleşte-te, Grue! Nu ştii că strâmbii mănâncă ţara şi drepţii plătesc păcatele lor?</p>
               <p rend="justify">—  Mai cu seamă că trădarea Voichiţei s-ar putea adeveri a fi mai mult decât o glumă de-a noastră, puse Calapăr sare peste rană.</p>
               <p rend="justify">Grue tăcu, câteva clipe, clipind des din pleoape şi ascultându-şi bătăile inimii. Împingându-l cu vârful săbiei, îl vârî pe Radu Cujbă în biserică şi-l sili să îngenunche pe lespezi şi să jure că se întoarce la Bucureşti şi nu-i va mai aţine calea, niciodată, cât va trăi.</p>
               <p rend="justify">Deşi ştiau că jurământul făcut sub ameninţarea cu moartea poate fi călcat, Grue şi ai lui se bucurau că au mai scurtat ceva din stânjenul de trufie al neamului Cujbă.</p>
               <p rend="justify">De la Cozia au coborât la Călimăneşti, unde mătuşa le-a încălzit borşul făgăduit de ieri şi l-a dres cu smântână, ca să fie mai gustos şi mai cu pri-inţă pentru oameni flămânzi. Punând îmblăciul la loc, în şură, Calapăr îi ticlui o urătură:</p>
               <p rend="justify">—  Două lemne odolemne, cu grumaz de piele, bună treabă-am făcut cu ele…</p>
               <p rend="justify">Ascultându-le păţaniile şi isprăvile, moş Corbu şi soţia lui prinseră drag de flăcăii ăştia zvânturaţi şi parcă nu i-ar mai fi lăsat să plece:</p>
               <p rend="justify">—  Aici în sat, la Călimăneşti, sunt fete frumoase, cu case şi grădini, cu turme de oi; le luaţi şi vă gospodăriţi omeneşte.</p>
               <p rend="justify">—  Mulţumim, mătuşă Stana; dar, deocamdată, trebuie să plecăm. Poate când ne-om întoarce, ne-i peţi cu vreo zână vâlceană»</p>
               <p rend="justify">Pe drumul dintre Călimăneşti şi Cozia au întâlnit o fată îmbrăcată de sărbătoare.</p>
               <p rend="justify">—  De pe care deal sau coastă, coborât-ai, măi nevastă? O întreba Calapăr, bucuros că-i de-ajuns să zici…  Zână şi zâna să şi apară.</p>
               <p rend="justify">—  Nu cobor de pe coastă şi nu sARt nevastă, vin pe vale, pe cărare, că sunt fată mare, şi-aş merge cu voi, până la Brezoi.</p>
               <p rend="justify">Găsind-o frumuşică şi isteaţă, Calapăr îi întinse mina, iar fata sări în şa, în braţele lui, „sprinteioară ca o căprioară”. Mergând când la pas, când la trap, depanară multe vorbe de şagă. Fata mirosea plăcut a busuioc şi-avea poftă de vorbă: acuş despre oile ei, acuş despre altiţa pe care o înflorise pe cămaşă, acuş despre o scăldătoare în Olt, cu întâmplări de haz. Povesti că la mănăstirea Cozia a văzut, cu câteva ceasuri mai înainte, un boier mare şi fălos care a plătit stareţului o pungă de galbeni să-i facă slujbă şi maslu pentru dezlegare de jurământ. Zicea că nu vrea să rămână de râs şi de ocară faţă de vodă şi, mai ales faţă de o jupâniţă, care va să-l ia de bărbat, după ce săvârşeşte nu-ş ce ispravă.</p>
               <p rend="justify">—  Vai, ce se mai lăuda! Zicea: „am cincizeci de slujitori şi ţin toate căile spre Transilvania. Nici cârtiţoi, nici şoim de-ar fi tot nu-mi scapă!„ll am, ici, în palmă pe Român Grue”.</p>
               <p rend="justify">—  Fată dragă, văd că ştii multe şi frumos le spui, o lăudă Calapăr; dar eu tare aş vrea să aflu cum te cheamă şi unde stai, ca să trec pe la tine, când m-oi întoarce de la treaba ce avem de împlinit, cu aceşti soţi ai mei.</p>
               <p rend="justify">—  Ei, dacă în Brezoi întrebi de Neaga lui Niţu Darabană, mă găseşti, de bună seamă.</p>
               <p rend="justify">Au mai sporovăit ce-au mai sporovăit, până în mijlocul satului Brezoi, când Neaga lui Darabană a mulţumit, le-a urat drum bun şi noroc, a sărutat obrazul flăcăului şi, tot „sprinteioară ca o căprioară”', a sărit din şa, în vreme ce flăcăul îi îndruga ghicitoarea despre şa: „Gâsculiţă chepto^u, Line te mai simţi pe ea”.</p>
               <p rend="justify">Fără să ştie de ce, Dorondoc, care tot drumul până, aici îl plzmu'. R pe Calapăr că drumeţeşte cu o fată frumoasă în braţe, a vorbit, cu subin': ^:</p>
               <p rend="justify">—  Să ştii, Neguţo, că acel Rcmăn Grue şi soţii lui au îmbrăcat Şţţaie ciobăneşti, au cumpărat o turmă bunicică şi au trecut, în pasul ailor, în Transilvania…!</p>
               <p rend="justify">Fata înmărmuri câteva clipe, apoi le ură încă o dată:</p>
               <p rend="justify">—  Norocul să vă ajute, flăcăilor! Şi să nu mai păţiţi nimic. Eu jur că nu vă voi face nici un rău…!</p>
               <p rend="justify">Mai merseră vreun ceas şi opriră la un izvor, să ospăteze şi să lase caii la păscut. Moţoc şi Grue se făceau a-l pizmui pe Calapăr, pentru plăcerea de a fi ţinut-o pe Neaga în braţe.</p>
               <p rend="justify">—  Ştiţi ce-am băgat eu de samă? Se vâri în vorbă F.iuta. Cât n trăncănit fata ceea, Osman a mârâit de cinci ori: mrr…  Hrr. Mrrr.</p>
               <p rend="justify">—  Te pomeneşti că Neaga lui Niţu Darabană, se temu Dorondoc, a fost iscoada lui Cujbă, acest boier care înghite mai mult decât poate mesteca.</p>
               <p rend="justify">—  S-ar putea şi…  Nu s-ar putea, îndrugă Grue cam în dodii. Oricum, să fim cu luare-aminte. Adică să aşteptăm o turmă de oi, pe care s-o cumpărăm… Sau care să ne scape de primejdioasa urmărire.</p>
               <p rend="justify">—  Grue, dar tu aşa ai spus fetei. Şi dacă-i iscoadă…</p>
               <p rend="justify">—  Şi de o fi fost şi de n-o fi fost iscoadă, tot numai o turmă de oi ne poate ajuta să scăpăm de urmărirea lui Radu Cujbă şi mai cu seamă de iscoadele lui Dudău. Dacă ne prind, călăul ne ştie de nume.</p>
               <p rend="justify">Au aşteptat pe malul Oltului, între munţi, dar până seara n-a trecut nici o turmă spre miazănoapte, aşa că s-au tras mai la adăpost, în pădure şi şi-au tocmit culcuş de noapte. Osman le-a stat de pază.</p>
               <p rend="justify">În zori, tălăngi şi zbierăte de oi vestiră apropierea unei turme. Cei patru încăleoară şi ieşiră în calea ciobanilor. De teama dulăilor ciobăneşti, Osman se fofila printre călăreţi.</p>
               <p rend="justify">Grue intră în vorhă cu baciul şi află că îşi trecea turma spre Răşinari, că avea patru sute de oi şi patru ciobani. Îl rugă să-i îngăduie a călători tot în urma turmei, de va fi nevoie până la Câineni.</p>
               <p rend="justify">—  Păntru de ce? Vru omul să afle.</p>
               <p rend="justify">1  na</p>
               <p rend="justify">—  Aşa ne prieşte nouă, prietene baci. Înţelegi?</p>
               <p rend="justify">—  Aţi hi niscare lotri, răufăcători?</p>
               <p rend="justify">—  Jurăm că nu!</p>
               <p rend="justify">—  Şi dacă iasă vreun bocluc ori vreo mişelie?</p>
               <p rend="justify">—  Cel mult să vă oprească niscai slujitori domneşti, cercetându-vă cu întrebările.</p>
               <p rend="justify">—  Şi noi ce-om răspunde?</p>
               <p rend="justify">—  Ii purtaţi cu vorba, până trecem noi, în galop şi scăpăm în Transilvania.</p>
               <p rend="justify">—  Flăcăilor, ni-i greu, dar vă îngăduim, gândind că-i o facere de bine…  Brrr, mioară!…  Ni…  Hai!…  Trageţi, ciobanilor, asinul cela la mijloc…  Aşa! Că tot lăturiş mere, la codeală şi nimereală.</p>
               <p rend="justify">Şi, în pasul oilor, în sunet molcom de talangă, au urcat o vreme, pe Olt în sus. Român Grue şi mai ales Calapăr au schimbat ceva vorbe cu ciobanii, despre vreme, despre preţul brânzei şi al lânii, despre sarica din spate, opincile groase din picioare şi căciulile brumării, despre bâte şi dulăi, despre rudele din Transilvania şi Oltenia şi chiar despre războiul turcului cu neamţul. Osman s-a împrietenit cu câinii ciobăneşti şi, împreună, dădeau târcoale turmei. La o strâmtoare de stânci, câinii ciuliră urechile, 1 se opriră şi începură a zăpăi. Îndată se şi iviră călăreţi. Unul strigă de tremura frunza fagilor:</p>
               <p rend="justify">—  Staaaţi, măăă!…  Staaaţi…!</p>
               <p rend="justify">Baciul făcu semn, cu capul, lui Grue, urmând a păşi, cu opincile lui mari şi grele, prin apa limpede a unui pârâiaş ce cobora, peste pietre, în Olt. Vorbi numai când văzu că, printre slujitorii următori s-a ivit şi un boier tânăr şi trufaş, călare pe-un cal sur, voinic, bine înşăuat.</p>
               <p rend="justify">—  Mdaa!…  Iaca stat-am, boierilor şi slujitorilor…  Cafe-i baiul?</p>
               <p rend="justify">—  Voi sunteţi cei care…</p>
               <p rend="justify">—  Păi om hi! De ce să nu him? Numai să ne spui 'netale…  de care?</p>
               <p rend="justify">—  Aşa?! Credeaţi că nu vă prind, viclenilor? Trădătorilor!</p>
               <p rend="justify">—  Boierule, nu ne ocări! Că suntem mocani cu tundra neagră şi bâta grea.</p>
               <p rend="justify">—  Slujitori! Îl întrerupse boierul. Descălecaţi şi înşfăcaţi-i! La fiecare câte trei!…  Aşa!…  Căutaţi-i pretutindeni: prin sin, prin toharcă, prin cuşmă, prin obiele şi opinci. Vârâţi-vă şi-ntre oi şi cercetaţi desagii de pe măgari…  Scotociţi tot, cu de-amănuntul! Tot…!</p>
               <p rend="justify">Ciobanii lăsară jos tundrele şi îngăduiră, fără nici o împotrivire, scotocirile. Boierul întreba mereu, nerăbdător:</p>
               <p rend="justify">—  Aţi găsit?…  Aţi găsit ceva?</p>
               <p rend="justify">—  Nimic…  Boarfe de-ale lor…</p>
               <p rend="justify">Baciul se lăsa scociorât prin brâu, prin chimir şi surâdea.</p>
               <p rend="justify">—  Care-i Grue dintre voi? Spune? Asupra lui este scrisoarea.</p>
               <p rend="justify">—  Păcat, dară niciunul nu se cheamă cu ist nume. Unu-i Gheo, adică Gheorghe, altu-i Şte, adică Ştefan, iar cel de colo-i Pă, adică Patru…  Vrei să spun şi numele berbecilor, al măgarului?</p>
               <p rend="justify">—  Taci, palavragiule! Eşti trăsnit?</p>
               <p rend="justify">—  O ţâră-oi hi, că stam odată, pruncuţ fiind, pe cleanţul Lotriţei sub un brad nalt şi-o trăsnit, oborându-mă la pământ. Alesu-m-am doar cu spaima şi c-o vânătaie la o bucă.</p>
               <p rend="justify">Scos din sărite, boierul răcni:</p>
               <p rend="justify">—  Scoate scrisoarea, că te străpung cu sabia!</p>
               <p rend="justify">—  Nu sări, jupâne, ca musca-n zăr. Înţelege că suntem mocani din Răşinari şi nu te mai lega de noi ca râia de…  Coada caprei.</p>
               <p rend="justify">—  Căutaţi-i mai repede! Mai repede!</p>
               <p rend="justify">Dar, intraţi între oi, slujitorii se înfundau ca într-o mocirlă vie. Tot zbătându-se, boierul se văzu înconjurat de zeci de berbeci, cu coarne groase, răsucite şi cu vârf uri ascuţite, cu ochi boldiţi.</p>
               <p rend="justify">Din locul lor de pândă, Român Grue şi însoţitorii ţâşniră în galopul ce! Mai mare, drept pe malul apei; în şir câte unul trecură patru călăreţi, îm-proşcând prund şi nisip din copitele cailor. Boierul, încurcat între berbeci, strigă cu deznădejde:</p>
               <p rend="justify">—  După ăia de trec în galop! Străjeri, după ei!…  După ei…!</p>
               <p rend="justify">Dar nici un străjer nu putea scăpa uşor dintre oi. Strigau că nu se pot mişca: stăteau ca. Prinşi într-un lanţ viu, care mereu se înnoda, tot mai strâns, mai îndrăcit, gata să-i doboare.</p>
               <p rend="justify">—  Afurisiţii! Ei or fi?</p>
               <p rend="justify">—  Păi or hi ăi cu pitacul dă-i cătaţi în brăcinar la mine, jupâne! Dojeni baciul, râzând în mustaţă şi făcând cu ochiul. Au cai buni: zboară precum lăstunii. De-amu, pupă-le urma!</p>
               <p rend="justify">—  Ah! Ei sunt!…  Grue şi…  Mişeilor, porniţi galop!…  Răcnea, se răsucea în şa, suduia, văzând că slujitorii erau trântiţi pe spate, daţi peste cap, călcaţi în picioare de oile speriate, bulucite, vârtejite parc-ar fi dat capia-n ele. El însuşi vru să tragă cu arcul, dar văzu că tolba îi căzuse din spate şi berbecii îi rupeau săgeţile, călcându-le-n copite. Ajuns pe un dâmb la peste o mie de paşi în susul apei, Român Grue se răsuci în şa, lăsă calul la trap uşor şi ură:</p>
               <p rend="justify">—  Rămâi sănătos, jupân Radu Cujbă! Să te mai văd când mi-oi vedea ceafa!…  Atunci şi nici atunci…!</p>
               <p rend="justify">Sugrumat de mânie şi neputinţă, boierul răcni la Grue, la ciobani, la oi, la copaci, la munţi, la cer. Să dea oile la o parte, să cadă stânci în capul fugarilor. Să-i înece apa Oltului.</p>
               <p rend="justify">—  Baciule, te ucid! Eu sunt comisul Radu Cujbă, omul măriei sale! Îţi poruncesc să împrăştii oile, mânca-ţi-le-ar lupii şi gălbeaza! Dă-le la o parte!…  Te ucid…!</p>
               <p rend="justify">—  N-am cum… Când se strâng ciopor, trebuie s-aştepţi până se resfiră singure. Mai bine şezi blând, nu te mai zbuciuma, nu mai răcni, nu te mai zbate, că te-alegi numai cu răul şi pacostea.</p>
               <p rend="justify">Dar nu sfârşi bine sfatul, că berbecii îl doborâră la pământ pe Radu Cujbă. S-auzeau numai vaiete şi sudălmi: „Mă calcă în picioare!…  Copi-tele-s ascuţite… au! Parcă-s cuţite…!”.</p>
               <p rend="justify">Şi, în valea strânsă între munţi, se înteţi o hărmălaie nemaipomenită: străjerii ţipau, câinii lătrau, Cujbă se văita, măgarul chihăia, oile behăiau, bulucindu-se una-n alta, ciobanii râdeau. Doar Grue şi ai lui îşi vedeau de drum: pe Olt în sus, prin îngemănările dintre munţi şi curând ajunseră la Câineni.</p>
               <p rend="justify">—  Am scăpat! Răsuflă uşurat, Dorondoc. Să vedem acum cum ne-or merge treburile şi la Sibiu. Că duşmanul are mii de gheare.</p>
               <p rend="justify">Se opriră o jumătate de ceas, buşumară caii, îi şterseră de sudoare, se scuturară de praf, ca să nu sperie sibiencele.</p>
               <p rend="justify">Intrând în cetate înainte de amiază, au avut răgaz să găzduiască în Hanul „La Butoiul de Aur”, să admire zidurile cetăţii şi înălţimea turnurilor. Iliuţă nu mai contenea să se mire de mărimea şi frumuseţea clădirilor, de înălţimea bisericilor, de îngustimea uliţelor. Când ajunseră la Casa Sfatului, Român Grue îl lăsă pe Iliuţă la cai, iar el, împreună cu Calapăr şi Dorondoc urcară scările, întrebând de un diac numit Aloisius Gruber. Halebardierul, care înţelegea româneşte, nu le-a dat învoire şi nici lămurire despre camera unde lucra diacul, până nu-i puseră un ban în palmă, îl găsiră pe diac aplecat asupra unui catastif mare şi gros. Era om trecut de patruzeci de ani, roşcovan, pleşuv, cu ochi bulbucaţi, cu musteaţa subţire şi barba rară, cu buze groase, vineţii. Puse o întreită întrebare:</p>
               <p rend="justify">—  Cine sunteţi, de unde veniţi şi ce doriţi?</p>
               <p rend="justify">—  Suntem: Român Grue, Ion Calapăr şi Tudor Moţoc, venim din Ţara Românească, din partea marelui ban Mihai, să înfăţişăm măritului jude al cetăţii o scrisoare de taină.</p>
               <p rend="justify">—  Domnul jude nu-i aici. Mâine, la zece ceasuri îl puteţi vedea. Dar cred că scrisoarea mi-o puteţi da şi mie.</p>
               <p rend="justify">—  Iertare, dar avem poruncă s-o înmânăm numai domniei sale.</p>
               <p rend="justify">—  Bineee…  Gazdă unde aveţi? Întrebă cu bunăvoinţă cam silnică.</p>
               <p rend="justify">—  La „Butoiul de Aur”.</p>
               <p rend="justify">—  Mda…  Să ştiu unde vă găsesc, dacă domnul jude vine mai devreme. Odihniţi-vă şi cătaţi a fi cu capul limpede, când vă veţi înfăţişa înălţimii sale, domnului jude al cetăţii. Şi…  Vedeţi cum vă purtaţi; că în Sibiu avem nu numai biserici mari, ci şi închisori straşnice.</p>
               <p rend="justify">Poate pentru că izbutiseră să scape de urmărirea lui Radu Cujbă, poate pentru că-i încânta această atrăgătoare cetate, unde se bucurau de o bună primire la Sfatul oraşului, aveau chef de petrecere, de cântec şi joc.</p>
               <p rend="justify">—  Pân-aici, am dârlobârlobrezit-o bine, îşi dădu cu părerea Calapăr. Şi mergând pe uliţe, cu caii de căpăstru, începură a murmura cântec.</p>
               <p rend="justify">Tinere săsoaice, rumene la obraz, cu rochii înfoiate, ţesute cu flori în multe culori, cu păr galben şi ochi albaştri, îi întâmpinau cu chihotiri de râs şi voie bună. Asta îl îndemnă pe Dorondoc să dea drumul la glas:</p>
               <p rend="justify">—  Ori căi vechi ori căi străine, codrule, codruţul meu, unde calc îmi merge bine, codrule, codru ful meu…</p>
               <p rend="justify">Când băgă de seamă că, în urma lor, vine un cârd de tineri, Dorondoc întrerupse cântarea, cu o întrebare în şoaptă:</p>
               <p rend="justify">—  De ce-o fi pomenit Herr Aloisius de închisorile Sibiului?</p>
               <p rend="justify">—  Taci, cobe!…  Cântă, zâmbi Grue, că numai cu cântece cucereşti inima istor fete-zâne… Mie, soarele şi luna, codrule, codruţul meu, mi-au surâs întotdeauna.</p>
            </div>
            <div type="div2">
               <head>Ce urmăreau cele două cojocăriţe?</head>
               <p rend="justify">Asfinţea soarele. Voichiţa şi tatăl său, Toma Neagu, stăteau de vorbă în cerdacul casei vornicului Iordache. Lina şi Smaranda se opriseră în faţa porţii şi se dondăneau între ele. Fata susţinea că maică-sa a săvârşit o mi-şelie, spunând boierului Radu Cujbă că Român Grue pleacă departe, cu o scrisoare de la banul Mihai. Lina se dezvinovăţea, în felul ei: \par        — Jupân Radu. Cujbă mi-i muşteriu vechi; i-am cusut trei cojocele. Şi dacă mi-a strecurat în palmă şi ceva mai mulţi sunători.</p>
               <p rend="justify">—  Da, mamă, dar jupân Radu Cujbă îl duşmăneşte de moarte pe Român Grue. Vrea să-l prindă şi să-l spânzure.</p>
               <p rend="justify">—  Treaba lor! Ce-mi pasă?</p>
               <p rend="justify">—  E tânăr, drept, destoinic, frumos, ajută pe cei slabi şi oropsiţi.</p>
               <p rend="justify">—  Pe mine nu m-a ajutat; eu l-am ajutat pe el.</p>
               <p rend="justify">—  O să-l ai pe cuget, că din pricina dumitale… * Văzând că fiică-sa n-o iartă, Lina schimbă vorba, întrebând:</p>
               <p rend="justify">—  Şi ce vrea, acuma, Voichiţa asta? De ce m-a chemat?</p>
               <p rend="justify">—  Vrea să-l înduplece pe taică-su, pe boier Neagu, să plece şi el la Sibiu…  Unde-i şi Român Grue, după câte am aflat.</p>
               <p rend="justify">—  Mda…  Mormăi bătrâna. Il trimit oriunde pofteşte, fără să întreb ce cată acolo, dacă jupâniţa îmi dă doi galbeni.</p>
               <p rend="justify">Ca să intre în curtea stolnicului Iordache, s-au folosit de o fată, una Tudoriţa, slujnică la mătuşa Voichiţei. Văzându-le, Toma Neagu le luă din scurt, ursuz şi supărăcios, cum i-i feleşagul cu cei de rând:</p>
               <p rend="justify">—  Ce-i cu voi aici? Cine v-a dat drumul în ogradă?!</p>
               <p rend="justify">—  Păi, mărite boier şi vornic, ne-o chemat jupâniţa Voichiţa, s-o des-cânt de deochi, de orbalţ, de cel pierit, de făcătură, de junghi…</p>
               <p rend="justify">—  Afară! Afarăăă, că-i vai şi-amar! Voichiţa se mira de mânia părintelui său.</p>
               <p rend="justify">—  Ce-i atâta zarvă? Umblă şi ele să prostească lumea cu descântecele şi cu buruienile lor tămăduitoare.</p>
               <p rend="justify">Smaranda prinse a se lăuda că ghiceşte în ghioc şi-n bobi, că citeşte zodia; spune unde va călători omul şi cu cine se va întâlni pe cale.</p>
               <p rend="justify">—  Ştiu eu cum e cu ghicitul vostru: cu-un ochi în ghioc şi cu altul după furat.</p>
               <p rend="justify">—  Nu ne ocărî, boierule, că noi avem o altă meserie: suntem cojocă-rese, nu hoaţe…  Ne cunoaşte boierul Radu Cujbă, muşteriul nostru. Dar pentru că avem şi harul ghicitului, mai venim şi în ajutorul oamenilor cumsecade. De-o pildă, eu, Lina cojocăreasa, ştiu ceva foarte însemnat pentru domnia ta, jupân Neagu.</p>
               <p rend="justify">Înţelegând gândul mamei, Smaranda îi veni în ajutor:</p>
               <p rend="justify">—  Ceva ce nu ştii şi-ai fi în stare să dai oricât ca să afli.</p>
               <p rend="justify">—  Ia-n ştergeţi-o de-aici, palavragioaicelor, că-i vai şi-amar de voi…  – «Plecăm, plecăm îndată ce-ţi ghicim, boierule!</p>
               <p rend="justify">Gândindu-se că-l cunosc pe Radu Cujbă, boier Neagu deveni mai înţelegător: „Poate el le-a trimis”.</p>
               <p rend="justify">—  Şi, mă rog, ce-o să-mi ghiciţi? Daţi-i drumul!</p>
               <p rend="justify">—  Că pe jupâniţă o cheamă Voichiţa; că are un ursit cu numele Radu.</p>
               <p rend="justify">—  Ei, le cam potriveşti, cojocăriţo!…  Râse fata.</p>
               <p rend="justify">—  Şi-ţi spun că şi domnia ta, jupâniţo, însoţită de cineva de ghindă ai să pleci la drum lung-lung!</p>
               <p rend="justify">—  Şi cine o să mă trimită, ochioaso?</p>
               <p rend="justify">—  Ai să pleci din nevoia inimii domniei tale, împreună ou jupânul, părintele domniei tale. Ai să treci un munte mare şi multe primejdii.</p>
               <p rend="justify">—  Şi dacă nu vreau să plec? Vai şi-amar de capul vostru…  Căraţi-vă, nu mai îndrugaţi nerozii! Se supără iar Toma Neagu.</p>
               <p rend="justify">—  Lasă-le, tată, să spună, să îndruge verzi şi uscate. Poate s-o nimeri vreuna.</p>
               <p rend="justify">—  Noi, boierule, am venit să-ţi ghicim că ai să pleci la drum, acum repede, vorbi Lina cu toată convingerea. Drum lung peste un munte mare.</p>
               <p rend="justify">Toma Neagu se împotrivi, copilăreşte, făcându-i. În ciudă:</p>
               <p rend="justify">—  Ei, dacă-i pe asta, iaca, n-am să plec! Nu vreau şi gata…</p>
               <p rend="justify">—  Ba ai să pleci, boierule, dragă! Îndrăzni să-l înfrunte Smaranda.</p>
               <p rend="justify">—  Cutezaţi? Vai şi-amar de capul…  N-am să plec! Asemenea schimb de cuvinte o supăra pe Voichiţa:</p>
               <p rend="justify">—  Tată, ai ajuns să te ciondăneşti cu nişte…</p>
               <p rend="justify">—  Chiar aşa! Nu vezi ce obraznice-s?</p>
               <p rend="justify">Lina parcă numai asta aştepta: să-l vadă pe boier scos din fire:</p>
               <p rend="justify">—  Dacă n-ai fi măria ta boier şi noi cojocărese, am pune rămăşag că pleci. Rămăşag pe-un galben!</p>
               <p rend="justify">—  Şi nu singur, ci însoţit de jupâniţă Voichiţa, adăugă Smaranda.</p>
               <p rend="justify">—  Asta-i prea de tot! Strigă fata. De unde ştiţi?</p>
               <p rend="justify">—  S-arată-n ghioc! Grăbi Lina răspunsul, făcu un semn asupra ghiocului şi începu un descântec, boscorodit, înşirând cuvinte care sunau din coadă:</p>
               <p rend="justify">—  Şapte draci, vârcolaci, trei prin haragi şi doi prin posmagi, toţi în nădragi, iar ceilalţi doi cu coarne moi, spuneţi ce vă cer, dac-acest cinstit boier e pândit de fier…</p>
               <p rend="justify">—  Cum adică, pândit de fier? Se îngrijoră Toma Neagu.</p>
               <p rend="justify">—  Adică urmărit de sabie duşmană.</p>
               <p rend="justify">—  Ia lăsaţi prostiile! O opri Voichiţa. Nu mai speriaţi oamenii! Smaranda se arătă îngrijorată şi vorbi cu voce scăzută, apropiindu-se de cerdac, gata parcă să dezvăluie o taină mare:</p>
               <p rend="justify">—  Ba nu-s prostii, jupâniţa! Părintele domniei tale, dacă nu fuge de-aici, i se va tăia capul; cu satirul, i se va tăia…</p>
               <p rend="justify">—  Mie?…  Capul? Se îngrozi boierul Neagu, ciulind urechile.</p>
               <p rend="justify">—  Ei, tată, te potriveşti unor aiureli şarlataneşti?</p>
               <p rend="justify">—  Bine…  Să nu se potrivească. Dar să ştii, jupâniţa: dumnealui o să pătimească. Eu văz aici că-l pândeşte primejdie de moarte.</p>
               <p rend="justify">Intrat, fără voie, în hora istor două femei, Neagu se grozăvi:</p>
               <p rend="justify">—  Cine-o să cuteze să s-atingă de-un boier cu dregătorie mare, ca mine?</p>
               <p rend="justify">—  Maimarele ţării: măria sa vodă. Teme-te, că dacă nu i-a fost teamă să-l osândească pe mareleban de la Craiova…  Dă poruncă gealatului şi gcalatul haaşşşt! Haşt…!</p>
               <p rend="justify">Boierul se simţi ameninţat în adevăr şi se descumpăni:</p>
               <p rend="justify">—  Dar de ce? Ce-am făcut eu rău lui vodă?</p>
               <p rend="justify">—  Pentru că…  Domnia ta nu ştii câţi boieri a tăiat, fără vină? Citind îngrijorarea şi chiar spaima de pe chipul boierului, Smaranda căută să-l liniştească, sfătuindu-l:</p>
               <p rend="justify">—  Domnia ta scapi, numai dacă pleci la drum lung.</p>
               <p rend="justify">—  La care drum? Începu să se lase convins, fără voie, împins de teamă. *</p>
               <p rend="justify">—  Peste nişte munţi înalţi, aşa cum am spus.</p>
               <p rend="justify">—  Vai şi-amar…</p>
               <p rend="justify">Voichiţa râse, în sine, dar arăta îngrijorată de sperietura părintelui:</p>
               <p rend="justify">—  Tată, nu te potrivi! Dă-le câte un ban, că te-au prevenit…  Ghicin-du-ţi în ghioc.</p>
               <p rend="justify">—  Fapta noastră nu se poate plăti nici cu zece pungi de aur.</p>
               <p rend="justify">—  Uite, afurisitele! Şi-au luat nasul la purtare!</p>
               <p rend="justify">—  Ai să ne plăteşti când ne-om mai întâlni, zise Lina.</p>
               <p rend="justify">—  Adică atunci când vă veţi întoarce de la drumul cel lung pe care o să-l faceţi, foarte curând. Împreună!</p>
               <p rend="justify">Voichiţa se înveseli, de-a binelea:</p>
               <p rend="justify">—  Zău? Mari f armazoane mai sunteţi!</p>
               <p rend="justify">—  Dar de ce să plec aşa, nitam-nisam, la drum?</p>
               <p rend="justify">—  Ca să-ţi mântui viaţa, că ţi-i în mare, mare primejdie. Aşa s-ara-tă-n ghioc!</p>
               <p rend="justify">—  Iar domnia ta, jupâniţa, o cârmi Smaranda, în călătoria asta ai să-ţi întâlneşti ursitul.</p>
               <p rend="justify">—  Ursitul meu? Se miră fata.</p>
               <p rend="justify">—  Un tânăr tare mândru şi vrednic.</p>
               <p rend="justify">—  E din neamuri? Bogat? Întrebă, pripit. Toma Neagu.</p>
               <p rend="justify">—  În ghioc…  Nu se prea arată, se codi Lina, dacă-i bogat. Voichiţa râse, cu subînţeles:</p>
               <p rend="justify">—  Dacă nu-i boier, minţi, ghicitoareo! Tata nu mă dă decât după un bărbat de neam mare şi bogat. Ai priceput?</p>
               <p rend="justify">—  Nu-ţi bate joc de ursită! Se aprinse Lina. Ursitul ţi-i ursit şi gata! Nu-i tocmeală.</p>
               <p rend="justify">—  Bine, bine!…  Vru Voichiţa să pară nepăsătoare. Fie cum ziceţi voi…  Şi-acum, deşi eu nu cred în ghiocul vostru, poftiţi la bucătărie, să vă dea Tudoriţa o mâncare caldă. Şi, uite ici, câţiva bănuţi.</p>
               <p rend="justify">—  Săru-măna, dar bani nu luăm! Se feri Lina.</p>
               <p rend="justify">—  Şi de ce ne daţi bani, dacă nu credeţi în ghicit? Întrebă Smaranda.</p>
               <p rend="justify">—  Descântecul şi ghicitul vostru m-au desfătat…  Şi, la urma urmei, îmi face plăcere să dau. Ce? Asta nu-i destul? Poftim, luaţi-i, nu mă ţineţi cu mâna întinsă…  Ştiu că ghicitul neplătit nu se lasă împlinit.</p>
               <p rend="justify">—  Mare dreptate ai jupâniţă! Se închină Lina, luă mâna Voichiţei, o sărută şi mângâindu-i-o uşor, descântă în şoaptă, privind-o ţintă în ochi: Arată-te şi spune, ce face…  Iubitul anume. Nu mai sta, nu mai aştepta, adu-i gândul încoa. Pui fărmăcat adumi-l îndat'. Pui piuit, pui iubit, dă-ruie-ţi inima pentru Voichiţa ta şi numai pentru ea…</p>
               <p rend="justify">Mâna caldă a femeii, privirea ei tot mai îmblânzită, vraja descânte-cului picurară o bucurie ciudat de dulce în inima Voichiţei. Şi pe când Toma Neagu, din cerdac, le încărca de ocară fără rost, fiică-sa le conducea la bucătărie, simţind că aceste două femei erau crainicele cuiva drag, ale lui Grue, aflat cine ştie unde, ameninţat de nebănuite primejdii.</p>
               <p rend="justify">Până la căderea amurgului, Toma Neagu şi Voichiţa şi-au văzut de treburi. Apoi au cinat în cerdac, la răcoare. Au mai sporovăit de una de alta, dar se cunoştea că n-aveau prea mult chef de taifas. Mai ales Voichita se simţea apăsată de presimţiri neprielnice. Li s-a făcut somn, devreme şi s-au culcat, fiecare în iatacul lui. Au lăsat însă uşa deschisă între odăi, ca de obicei, vara. De cum s-a întins în pat, Voichiţa a simţit o furtună de gânduri, care-i goneau somnul şi-i înţepau inima. Se gândea la Radu Cujbă şi la căsătoria pe care părintele ei zorea mereu s-o în-cheie cât mai repede. Noroc că de câteva zile plecase, din porunca lui vodă, cu o slujbă tainică…  „Veni-i-ar numele…!”. Toma Neagu i-a ascultat povestirea despre purtarea „logodnicului”' cu tâlharii şi &lt;„u R°m^n Grue. S-a mirat, şi-a mărturisit părerea de rău, dar a mângâiat-o cu vorba: „E tânăr şi mai are timp să se îndrepte, iar dacă vodă are inert -dere în el şi-l trimite în slujbe de taină, înseamnă că ajunge mare ie-gător”…  Fata se gândeşte însă mai ales la Român Grue, la dragostea pentru dânsul. E nefericită: „De ce mi l-a scos soarta în cale? De cf c leagă inima de el, când însoţirea cu el nu mi-o îngăduie nimeni.         Ian nu putea dorini, iar sforăiturile tatălui său o supărau, ca zeci de urechelniţe vârâte-n amândouă urechile. Sforăia atât de zgomotos, când subţire, când gros, când ca buciumul, când ca trompeta, când ca toba bătută mărunt şi tremurat.</p>
               <p rend="justify">Toma Neagu se trezi speriat de propriul zgomot, oftă şi-o întrebă pe Voichiţa dacă doarme.</p>
               <p rend="justify">—  Aş dormi, dacă n-ai sforăi de se cutremură pereţii.</p>
               <p rend="justify">—  Eu?…  Când, că nici n-am aţipit…  N-auzi? Întrebă după un minut de tăcere. De ce nu răspunzi?</p>
               <p rend="justify">—  Vreau să dorm, tată…</p>
               <p rend="justify">—  Mie nu-mi mai este somn.</p>
               <p rend="justify">—  Încearcă să nu te mai gândeşti la nimic.</p>
               <p rend="justify">—  Mda…  Noapte bună! Ură, se răsuci pe o coastă şi, după câteva minute de tăcere şi de respiraţie domoală, începu să sforăie iar, dar din nou sări din somn speriat:</p>
               <p rend="justify">—  Ce este?…  Ce-i?…  Voichiţa!</p>
               <p rend="justify">—  Da, tată!</p>
               <p rend="justify">—  Nu mi-i somn…  Mă zvârcolesc… Parcă mă înăbuş.</p>
               <p rend="justify">—  Ţi-o fi cald. Aruncă plapoma.</p>
               <p rend="justify">—  Dar mi-i şi frig…  Mă ia cu răcori.</p>
               <p rend="justify">—  Ai şerbet, în chisea pe măsuţa de lângă pat; cu apă rece, linişteşte-te.</p>
               <p rend="justify">După ce înghiţi două linguriţe de şerbet de coacăze şi jumătate de pahar de apă, făgădui să doarmă şi, în mai puţin de cinci minute, s-auziră iar sforăiturile. Din depărtare, de pe o uliţă lăturalnică, răzbătu cân-tarea răguşită a unui cocoş, vestind miezul nopţii. Şi. Din nou, Toma Neagu tresări speriat:</p>
               <p rend="justify">—  Valeu!…  Vai şi-amar…</p>
               <p rend="justify">—  Ce este, tată? Ce ţi s-a mai întâmplat? Se îngrijoră Voichiţa.</p>
               <p rend="justify">—  Am visat urât… Un vis care mi-a lăsat, aşa, ca un fel de spaimă-n oase şi iar mi-a pierit somnul.</p>
               <p rend="justify">—  Nici mie nu-mi mai este somn.</p>
               <p rend="justify">—  Atunci…  Să mai vorbim.</p>
               <p rend="justify">—  Dacă vrei, să mai vorbim.</p>
               <p rend="justify">După câteva minute de tăcere, Toma Neagu întrebă:</p>
               <p rend="justify">—  De ce taci? Spune ceva!</p>
               <p rend="justify">—  N-am nimic de spus; vorbeşte dumneata.</p>
               <p rend="justify">Vru să spună cât îi este de greu şi de urât de când i-a murit soţia şi l-a lăsat singur cu grija gospodăriei, dar se răzgândi: să n-o facă pe Voichiţa să plângă. Întrebă, aşa, într-o doară:</p>
               <p rend="justify">—  Tu…  Ce zici de cele două ghicitorese?</p>
               <p rend="justify">—  Zic că au îndrugat nişte palavre cu… Tâlc.</p>
               <p rend="justify">—  Ce fel de tâlc? Cum adică… Tâlc?</p>
               <p rend="justify">Fata amână răspunsul; apoi îl înlocui cu o întrebare:</p>
               <p rend="justify">—  Tată, ştii ce spun unii boieri mai tineri?</p>
               <p rend="justify">—  Ce spun?</p>
               <p rend="justify">—  Că ţara-i sătulă de-atâtea silnicii, jafuri şi omoruri. Că vodă Alexandru e un tiran şi-ar trebui alungat.</p>
               <p rend="justify">Toma Neagu se ridică într-un cot, ca să poată striga mai tare, mânios:</p>
               <p rend="justify">—  Mişei sunt acei care nutresc asemenea gânduri!</p>
               <p rend="justify">—  Nu-s mişei, tată! Sunt oameni îndrăzneţi, inimoşi, care îşi iubesc ţara şi norodul cel românesc.</p>
               <p rend="justify">—  Nu cumva şi Radu Cujbă-i printre aceia?</p>
               <p rend="justify">—  Nu. El, ca şi domnia ta, e slugă credincioasă lui Alexandru vodă.</p>
               <p rend="justify">—  Cu stăpânirea nu-i bine să te pui: e de la Dumnezeu!</p>
               <p rend="justify">—  Dar toate bogăţiile ţării sunt cărate spre cămările sultanului, iar norodul geme în sărăcie.</p>
               <p rend="justify">—  Voichiţa, vai şi-a…  Tu ai gânduri de răzvrătită!</p>
               <p rend="justify">—  Tineretul, tată, tineretul, în zicerea lui, spune că o seamă de boieri bătrâni s-au cam ticăloşit: se tem să ridice paloşul întru apărarea ţării.</p>
               <p rend="justify">—  Asta cam aşa-i, dacă stai şi te gândeşti. Dar…  Ce să-i faci?</p>
               <p rend="justify">—  Şi mai zic acei tineri că, dacă s-ar ivi bărbat îndrăzneţ întru călăuzire, ei, toţi ca unul, ar sări la luptă să dezrobească ţara.</p>
               <p rend="justify">—  Da, vorbe de astea am cam auzit pe la Calomfireşti.</p>
               <p rend="justify">—  Şi la Buzeşti şi la Udrea Băleanu…</p>
               <p rend="justify">—  Ei, Buzeştii sunt cei mai înverşunaţi: turbaţii din Căluiu! Nu ştiu însă cine-i călăuzeşte.</p>
               <p rend="justify">—  Ştii domnia ta prea bine, dar te faci a nu şti. Stroe Buzescu m-a îndemnat să lucrez pentru acel bărbat ales, care va să ne scape de un domn vrăjmaş, rău, sângeros.</p>
               <p rend="justify">—  Vai şi-amar…  Iaca şi noi cârtim împotriva…  Şi tare mă tem!</p>
               <p rend="justify">—  Dar, iaca, acel bărbat nu se teme. Nutreşte gânduri mari, mântui-toare: să unească Ţara Românească, Moldova şi Transilvania şi, împreună, toţi românii, înjghebând o ţară mare, să scuture mai uşor jugul otoman.</p>
               <p rend="justify">—  Taci! Taci!…  Vai şi-amar…  Te ridici împotriva domniei? Tu, fata vornicului Toma Neagu?</p>
               <p rend="justify">—  Dacă domnul e rău, netrebnic şi tiran, ce să fac? Mă răzvrătesc!</p>
               <p rend="justify">—  Taci! Vai şi-amar…  Ce vorbe-ţi ies din gură! Parc-ar vorbi acel Român Grue, acel nelegiuit care…</p>
               <p rend="justify">—  Grue are dreptate să se răzvrătească, tată. Alexandru „oaie seaca. Aşa-i zice poporul, acestui voievod, pentru că a pus dajdie şi Pe oile sterpe.</p>
               <p rend="justify">—  Taaaci! Vai şi-a…  Să nu te mai aud că te trimet la mânăstire, să putrezeşti acolo şi să nu mai ştii de-ale răzvrătiţilor.</p>
               <p rend="justify">—  Decât să mă mărit cu Radu Cujbă, mai bine închisă-n mănăstire.</p>
               <p rend="justify">—  Ah, doamne, cine ţi-a băgat în cap asemenea gânduri năsâlnice? Să nu mai vorbeşti cu mine! Strigă înfuriat până la nestăpânire.</p>
               <p rend="justify">—  Nu mai vorbesc…  Dar n-ai cum mă opri de a fi cu gândul la…  El. O vreme tăcură, amândoi, supăraţi, mânioşi. Toma Neagu băgă de seamă că, de fapt, mai mult decât supărarea pe „răzvrătită”, îl nelinişteau proorocirile ghicitoarelor. Întrebă cu glas şovăitor:</p>
               <p rend="justify">—  Oare se-ntâmplă, câteodată, să se adeverească?</p>
               <p rend="justify">—  Ce să se adeverească? Întrebă Voichiţa, căscând de somn. Mazilirea lui Alexandru cel Rău? Cred că da.</p>
               <p rend="justify">—  Ei, chiar mă înfurii! Întrebam: oare se adeveresc cele… Ghicite de…</p>
               <p rend="justify">—  S-o fi întâmplând, uneori, câte o potrivire. Şi-atunci…</p>
               <p rend="justify">—  Mda…  Şi după câteva clipe de tăcere: Numai că, vezi…  Iar mă întorc şi zic: poate-o fi ceva adevărat şi cu ghicitul ăsta, dacă se întâmplă să se întâmple din întâmplare… Tu ce zici?</p>
               <p rend="justify">—  Nu zic nimic. Mi-i somn şi nu din… Întâmplare.</p>
               <p rend="justify">Şi iar au mai tăcut, o vreme. Urmărit, chinuit de acelaşi gând, Toma Neagu a vorbit, cu şovăiri şi poticniri:</p>
               <p rend="justify">—  La urma urmelor… Lăsând la o parte povestea cu…  Ghiocul ghicitoarelor, tu ce zici?…  Să plecăm?…  Parc-ar fi mai bine.</p>
               <p rend="justify">Voichiţa se prefăcu a se mira:</p>
               <p rend="justify">—  Să plecăm? Ce ţi-a venit?…  Şi unde să…</p>
               <p rend="justify">—  De…  se îngăimă Neagu. Mă gândesc că…  Paza bună trece primejdia rea.</p>
               <p rend="justify">—  Dar unde vezi dumneata…  Primejdia?</p>
               <p rend="justify">Neagu se foi în aşternut, pregătind răspuns; dar un ţipăt strident de cucuvea i-o luă înainte, sfâşiind liniştea nopţii şi înţepându-l pe boier cu fiori reci de spaimă.</p>
               <p rend="justify">—  Ai auzit?</p>
               <p rend="justify">—  Da, o cucuvea în turnul de la sfântul Sava.</p>
               <p rend="justify">—  Vai şi-amar!…  Auzi? Două cucuvăi…  Şi, scos din sărite: Tu nu zici nimic? Nu vezi într-asta un semn?</p>
               <p rend="justify">Voichiţa vorbi ca şi cum nu i-ar păsa de prostia gândită de taică-su:</p>
               <p rend="justify">—  Ce semn? Două păsări de noapte care se cheamă una pe alta în graiul lor. Atâta tot.</p>
               <p rend="justify">—  Atâta tot?! Oftă Toma Neagu. Vai şi-a…  Dar de ce nu s-au chemat şi-n alte nopţi?</p>
               <p rend="justify">—  S-or fi chemat, dar noi dormeam şi n-am auzit.</p>
               <p rend="justify">—  Ei, dormeam, pe naiba! Zic că-i semn rău: simt primejdia pe aproape.</p>
               <p rend="justify">—  Nenorocirea vine când nu te-aştepţi, tată.</p>
               <p rend="justify">—  Nu-i totdeauna aşa…  Mai ales că, sub domnia lui Alexandru vodă, toţi şi în orice ceas suntem în primejdie. Vezi că, barem în privinţa asta femeia aceea a ghicit…  Bine.</p>
               <p rend="justify">—  Da, aici a nimerit-o.</p>
               <p rend="justify">—  De aceea zic că n-ar strica să ne călătorim.</p>
               <p rend="justify">—  Mda…  Poate va trebui…  Oare unde-o fi acum Român Grue?! N-am mai auzit nimic de el. Îl prigonesc oamenii stăpânirii şi-l silesc să rătăcească prin ţară, săracul, îl căina fata, anume.</p>
               <p rend="justify">—  E-un răzvrătit şi, deci, l-or fi prins oamenii agăi Dudău. Şi dacă l-au prins, spânzurătoarea! Aşa-i trebuie!</p>
               <p rend="justify">—  Ei, tată, cum poţi vorbi aşa?</p>
               <p rend="justify">—  Cum să vorbesc despre un răzvrătit? Un… Tâlhar lipsit de cuviinţă faţă de cinul boieresc şi faţă de pravili? Mă mir că mai îndrugi vorbe de milă despre dânsul şi nu-l dai uitării.</p>
               <p rend="justify">—  Nu pot uita, tată, că-i datorăm viaţa.</p>
               <p rend="justify">—  Nu uit că el a fost capul ţăranilor răsculaţi la Novăceşti, care…  Voichiţa îl înfruntă, cu supărare şi durere:</p>
               <p rend="justify">—  Ei, dac-o luăm tot de la Adam Babadam…</p>
               <p rend="justify">—  O iau de unde cred eu că-i bine s-o iau!</p>
               <p rend="justify">—  Dar, ce-ai zice dacă Român Grue, Calapăr şi Moţoc ar fi intrat în slujba banului Mihai?</p>
               <p rend="justify">—  Cum? Ai auzit tu aşa ceva? Vai şi-amar…  Dacă-i aşa, trebuie să-l spânzure vodă, neapărat…  Răzvrătitul dra…</p>
               <p rend="justify">Voichiţa se ridică din pat, ca să poată pune mai multă ironie în glas:</p>
               <p rend="justify">—  Un răzvrătit care te-a mântuit din robia în care vodă te lăsa să-ţi pierzi averea ori să pieri.</p>
               <p rend="justify">—  Vai şi-amar! Ai dreptate.</p>
               <p rend="justify">Văzându-l îndreptat un pic spre calea pocăirii, fata îl lovi cu o întrebare isteaţă, vicleană şi cu un ţel pe care taică-su nu-l bănuia.</p>
               <p rend="justify">—  Mă gândesc, tată, mă gândesc cu teamă că Alexandru vodă ar putea întreba: nu-i aşa, vornice Toma Neagu, că Român Grue te-a scos din robie, pentru că sunteţi înţeleşi întru răzvrătire?</p>
               <p rend="justify">—  Voichiţa! Vai şi-a…  Tu mă înnebuneşti. Adică vodă ar putea crede că şi eu sunt un răzvrătit?</p>
               <p rend="justify">—  Cum a zis despre banul Mihai, ar putea zice şi despre dumneata. Ştii bine că, în vremea din urmă, nici nu te-a mai chemat la divan. Te-ai plâns mai multora că nu te-a scos din robie. Ştie că eşti rudă cu stolnicul Iordache, cu care-i certat la cuţite. Chiar acum ne aflăm în casa lui.</p>
               <p rend="justify">—  Vai, vai şi-amar de capul meu!</p>
               <p rend="justify">—  Şi s-ar mai putea ca Gâzi Ghirai să te fi pârât că vrei domnia.</p>
               <p rend="justify">—  Dar nu vreau!…  Nu mai vreau, vai şi-amar…  Nimic!</p>
               <p rend="justify">Văzându-l în culmea spaimei, Voichiţa folosi, fără milă, ultima săgeată:</p>
               <p rend="justify">—  Şi-apoi se cuvine să afli, în sfârşit, dragă tată, că eu, fiica domniei tale, Voichiţa, dus-am pitac de la anume boier către banul Mihai.</p>
               <p rend="justify">—  Fată hăi!…  Mă umpli de groază!</p>
               <p rend="justify">—  Pitacul trebuia să-l ducă Grue, urmă Voichiţa, cu nevinovăţie, dar el a fost arestat din pricina mea…  Adică a lui Radu Cujbă.</p>
               <p rend="justify">—  Leşin!…  Vai şi-a…  Leşin…  Apă!</p>
               <p rend="justify">Fata intră în odaia părintelui şi, înainte de a-i da paharul cu apă, zise agale:</p>
               <p rend="justify">—  Ţine-te bine, tată, ca s-auzi ce am vorbit cu hanul Mihai. Bărbat vrednic, tată dragă, înţelept, îndrăzneţ şi frumos, cum rar se află. Ţi se lipeşte de inimă. Pe mine m-a vrăjit!</p>
               <p rend="justify">—  Eşti ne…  Nebună! Un răzvrătit…  Un osândit la moarte! Şi Voichiţa nu se opri aici, ci deşertă traista cu totul:</p>
               <p rend="justify">—  Trebuie să mai ştii, tată, că şi Radu Cujbă îl urăşte pe banul Mihai. Cred că acum goneşte după Român Grue, spre Sibiu, să-i taie calea şi…  Că vrea jupân Cujbă să facă o ispravă de seamă, ca să se pună bine cu vodă şi cu…  Mine.</p>
               <p rend="justify">—  Aşa! Radu-i un viteaz şi jumătate! Şi ambiţios!…  Când îşi pune în cap ceva…  Nu se lasă nici mort.</p>
               <p rend="justify">—  Doar atunci când ne-au călcat hoţii s-a ascuns, ca un fricos. Dacă nu săreau Român Grue şi ai lui…</p>
               <p rend="justify">—  Iar Grue?! Numele ăsta mă îmbolnăveşte: să nu-l mai pomeneşti în faţa mea! Ai să te măriţi cu Radu Cujbă, îndată ce se întoarce biruitor, cu Grue legat de coada calului, dacă a fost trimis să-l…</p>
               <p rend="justify">—  Şi dacă se întoarce Grue cu Cujbă legat de coada calului, îl ierţi şi mă laşi să mă mărit cu el? 1</p>
               <p rend="justify">—  Ori Radu Cujbă ori, cum am mai spus…  la mânăstire!</p>
               <p rend="justify">—  Ai vrea dumneata să mă vezi nevasta unui fanfaron caraghios?</p>
               <p rend="justify">—  Boier de neam! Bogat! Călătorit la Constantinopol, la…</p>
               <p rend="justify">—  Batjocora şi râsul lumii!…  Dar să lăsăm sfada şi să încercăm a dormi.</p>
               <p rend="justify">—  Să dormim? Acum când se face ziuă?</p>
               <p rend="justify">—  Putem dormi până la prânz.</p>
               <p rend="justify">—  Hm!…  Vrei să ne găsească slujitorii lui vodă şi să ne taie? Că -asta am visat, cum…  Primejdia ne paşte în orice clipă! Luăm tot ce putem de la Novăceşti şi…</p>
               <p rend="justify">Voichiţa se prefăcu uimită:</p>
               <p rend="justify">—  Mare minune!…  Zău dacă nu încep a crede că ghicitoarele alea ţi-au făcut farmece…  Păi bine, tată, n-ai spus că nu pleci la drum lung?!</p>
               <p rend="justify">—  Ce are a face? Vrei să mă ţin legat, aşa, de-o vorbă aruncată-n vânt? Să mă prindă vodă şi să mă pună sub securea călăului? De ce să mă încăpăţânez prosteşte?…  Şi-apoi se mai schimbă omul, vai şi-amar…  Se mai înşală…  Plecăm şi gata!</p>
               <p rend="justify">Voichiţa râse mut, aşa fel încât părintele să nu-i simtă viclenia.</p>
               <p rend="justify">—  Bine tată; dacă zici dumneata…  Dacă m-aş împotrivi şi s-ar în-tâmpla ceva rău, ai putea da vina pe mine, iar eu te iubesc mult şi vreau să trăieşti, să fii sănătos şi vesel.</p>
               <p rend="justify">—  Aşa, fata tatii! Acum ai vorbit cuminte. Chibzuiala-i mama înţelepciunii.</p>
               <p rend="justify">—  Ai putea spune şi…  Teama, înţepă Voichiţa, aşa, în trecere. Deci eşti hotărât.</p>
               <p rend="justify">—  Foarte. Mai ales că acolo s-ar putea să vină şi Radu Cujbă.</p>
               <p rend="justify">—  Unde, tată? Că de la miezul nopţii tot strigi: plecăm! Plecăm! Şi nu spui unde.</p>
               <p rend="justify">—  Deocamdată la Novăceşti.</p>
               <p rend="justify">—  Bine. Şi pe urmă?</p>
               <p rend="justify">—  Pe urmă…  pe urmă peste…  Munţii cei înalţi.</p>
               <p rend="justify">—  Deci la Sibiu?!</p>
               <p rend="justify">—  Ssst!…  Să n-audă careva…  Taină mare!</p>
               <p rend="justify">Chemă slujnicele care, primind poruncă să împacheteze totul până la prânz, îşi limpeziră obrazul şi ochii cu apă rece şi prinseră a alerga şi-a chiteai ca pichirile. Voichiţa se îngriji de toate, deşi îşi vedea părintele frământat de gânduri potrivnice.</p>
               <p rend="justify">—  La urma urmei, o să ne întâlnim acolo cu alţi pribegi, cu cumnatul Iordache. C-o să vină şi el, nu-i aşa?…  Să scăpăm de un domn tiran. Cum ai spus că l-a poreclit norodul?</p>
               <p rend="justify">—  Alexandru „oaie seacă”.</p>
               <p rend="justify">—  Da, da! Râse subţire. Oaie seacă şi berbec nărod.</p>
               <p rend="justify">—  Aşa, tată; începi să te numeri şi dumneata printre boierii tineri. Auzind bătăi în poartă, Voichiţa ieşi în cerdac. Răsărea soarele, roşu, mare, uşor înceţoşat de aburii dimineţii. Un slujitor deschise poarta şi un călugăr, obosit şi plin de praf, înainta spre cerdac, întrebă dacă poate vorbi cu Voichiţa vornicului Neagu.</p>
               <p rend="justify">—  Aflat-am că jupân stolnic nu-i acasă, dar că pot vorbi cu domnia ta.</p>
               <p rend="justify">—  Vorbeşte, părinte.</p>
               <p rend="justify">—  Jupân Radu Cujbă m-a rugat să vă vestesc că…</p>
               <p rend="justify">—  Unde l-ai întâlnit pe jupân Cujbă?</p>
               <p rend="justify">—  În chinovia noastră, la Cozia; a pătimit multe de la unul Român Grue; dar a scăpat şi, până la urmă s-a legat că-l prinde şi-i face capătul. Aşa zice jupân Radu Cujbă. Dar eu, venind încoace, prin Piteşti, am aflat că vodă a hotărât să taie capetele a zece boieri bănuiţi a fi părtaşi la răzvrătirea banului Mihai.</p>
               <p rend="justify">Toma Neagu, ieşit în cerdac, a auzit numai ştirea despre tăierea boierilor şi foarte s-a înspăimântat:</p>
               <p rend="justify">—  Ce spune? Ce spune? Vai şi-amar…</p>
               <p rend="justify">—  Spune că trebuie să grăbim…  Plecarea. Din faţa puhoiului, a pojarului şi a mâniei lui Alexandru vodă trebuie să te fereşti, dacă vrei să mai trăieşti!</p>
               <p rend="justify">—  Haideţi! Vai şi-amar…  Ce mai zăboviţi? De când am zis eu să plecăm?</p>
               <p rend="justify">Aşa, numai cu isteţimea şi cu un dram de viclenie, Voichiţa a făcut ce-a dorit: adică a pornit,” în pribegie, la Sibiu.</p>
               <p rend="justify">În cetatea Sibiu, Român Grue şi prietenii lui locuiau la hanul „Butoiul de Aur” şi aşteptau să înfăţişeze judelui scrisoarea banului Mihai. Dar spre marea lor mirare, a doua zi straja de la Casa Sfatului nu le-a mai îngăduit să intre.</p>
               <p rend="justify">—  Şi_a vârât coada vreo iscoadă de-a lui Alexandru vodă, îşi dădu cu părerea Calapăr.</p>
               <p rend="justify">Până una-alta, porniră iar să bată străzile cetăţii, cu gând s-o cunoască şi poate să întâlnească om cunoscut dintre pribegi ori neguţători.</p>
               <p rend="justify">Vremea era frumoasă. Soarele scălda în aur copacii, casele, zidurile, turnurile, turlele ascuţite. Lume multă forfotea pe uliţi ca-n zi de târg. Dar flăcăii din Novăceşti vedeau mai ales ce fete frumoase, cu păr ca şofranul şi ochi ca peruzeaua, avea cetatea. Calapăr zgândări inima lui Român Grue:</p>
               <p rend="justify">—  Frumoase, dar ca Voichiţa, niciuna: deşteaptă, frumoasă şi ticăloasă cât încape, dacă a trimis călău gulerat să ne prindă şi să ne ucidă. Eu am zis: nu lua ce nu-i al tău, că te arde.</p>
               <p rend="justify">—  Dac-aş şti că-i în adevăr aşa, toată dragostea din mine s-ar preschimba în ură şi…  Gata! Aş uita-o. Dar cât timp n-avem dovezi, nu-ţi îngădui, Calapărule, s-o ponegreşti…</p>
               <p rend="justify">O  vreme au tăcut, fiecare cu gândurile lui. În dreptul unei crâşine, Moţoc zise, tânguitor:</p>
               <p rend="justify">—  De când horhăim pe uliţi mi s-a uscat gâtul.</p>
               <p rend="justify">—  Să mergem la han, poate aflăm unde locuieşte Aloisius Gruber. Dorondoc ceru trei fripturi bine rumenite, cu castraveciori muraţi, cum ştiu transilvănenii să facă:</p>
               <p rend="justify">—  Prea bine, Herr Motzoku, prea bine! Zise Else.</p>
               <p rend="justify">—  Auzi? Herr Motzoku! Râse Calapăr. A dat berechetul peste tine. Rotindu-şi privirile asupra muşteriilor din han, întâlniră un bărbat voinic care bea bere, cu năduf, în tovărăşia unui mustăcios şi rostogolea nişte ochi duşmănoşi spre cei trei flăcăi români. Frau Else, naltă, sprintenă, albă la faţă, cu ochii verzi-vineţii, cu buze rumene, cu braţe vân-joase, îmbrăcată cu cămaşă înflorată şi ilic de catifea neagră cu înflorituri galbene şi verzi, le puse fripturile şi vinul pe masă. Calapăr lăudă frumuseţea hangiţei, iar Dorondoc gustul fripturii şi al castraveţilor. Din colţul lui, voinicul se uita tot mai chiondorâş.</p>
               <p rend="justify">—  Te pomeneşti că are chef de gâlceavă, zise Calapăr, după ce udă cu vin dulce-acrişor, dumicatul de friptură grasă, de porc.</p>
               <p rend="justify">Grue povăţui cuminţenie, să nu se încurce în vreo belea, înainte de a înmâna scrisoarea.</p>
               <p rend="justify">—  Cuminţi şi blânzi ca mieluşeii, cu lapte dulce pe botişor, şfichiui Dorondoc. Şi dacă vrea să caute ceartă cu luminarea? Ei?</p>
               <p rend="justify">—  În ruptul capului, nu!</p>
               <p rend="justify">—  În Bucureşti, tu stârneai toate gâlcevele, arţăgosule, şi-aici…</p>
               <p rend="justify">1R3</p>
               <p rend="justify">Frau Else se apropie cu surâs prietenesc pe buze şi întrebă dacă nu mai vor vin. Grue îi mulţumi.</p>
               <p rend="justify">—  Trei flăcăi voinici nur ein ulcior? Păcat!</p>
               <p rend="justify">—  Atunci adă…  Zwei, zâmbi Român Grue, iar Calapăr râse:</p>
               <p rend="justify">—  Ulciorul sau capra cu ţâţa în spinare, suge românul până moare. Pentru că Else râse deosebit de frumos, Dorondoc o rugă:</p>
               <p rend="justify">—  Dar le-aduci pe rând, ca să te vedem de mai multe ori, frumoaso!</p>
               <p rend="justify">—  La domnia ta, Frau Else, toate-s faine: şi friptura şi vinul şi privirea, nu se lăsă Calapăr mai prejos.</p>
               <p rend="justify">—  Mda…  Mormăi Grue, noi ne zgâim la frumuseţea hangiţei şi nu auzim cum voinicul de colo îşi tot zdrăngăneşte spada.</p>
               <p rend="justify">Ca să afle pricina supărării zdrăngănitorului, Calapăr o rugă pe Frau Else să ciocnească o cupă de vin cu dânşii. Săsoaica se arătă foarte bucuroasă. Dar, în clipa când ciocneau cupele, voinicul a izbit clondirul de duşumea.</p>
               <p rend="justify">—  S-a înfuriat zdrăngănitorul de clistire, râse Moţoc, şi-a intrat în zodia…  Spărgătorului.</p>
               <p rend="justify">Frau Else se răsuci spre el, vorbindu-i sever:</p>
               <p rend="justify">—  Reiter Micloş, poftesc la tine să spune ce nu place în han la Else.</p>
               <p rend="justify">—  Că faci ochi dulci acestor…</p>
               <p rend="justify">—  Ochi galeşi nu se vând la „Butoiul de Aur”, cavaler Micloş.</p>
               <p rend="justify">—  Fain răspuns! O lăudă Calapăr. Bravo Frau! Ochii galeşi se fură!</p>
               <p rend="justify">—  Să nu-l întărâtăm, că nu se ştie ce iese…</p>
               <p rend="justify">—  Adevărat, Grue. Omul rău ca şi cărbunele: dacă nu te aide, te înnegreşte.</p>
               <p rend="justify">Grue o întrebă pe Frau Else, în şoaptă, dacă ştie unde locuieşte diacul Aloisius Gruber. Micloş se mânie şi mai tare: bău două cupe una după alta, se şterse cu mâneca la gură şi-i porunci mustăciosului.</p>
               <p rend="justify">—  Umple-mi cupa, Ianoş!</p>
               <p rend="justify">—  Iţi face rău, Micloş! Nu mai bea, căută prietenul să-l astâmpere. Cavalerul scoase din gât un „aha” şi zise:</p>
               <p rend="justify">—  Dacă te duci şi le spui celor trei valahi să plece cât mai repede, altfel mă-mbăt şi-i. Farm bucăţele!</p>
               <p rend="justify">Prietenul Ianoş se ridică pufnind şi se îndreptă, împâeticindu-se, spre masa celor trei români:</p>
               <p rend="justify">—  Rog frumos părăsiţi hanul…  Prietenul meu, Reiter-ul, nu sufere mutrele voastre.</p>
               <p rend="justify">—  De ce? Întrebă Român Grue. Nouă ne sunteţi dragi; iar hanul este loc de adăpost pentru orice fel…  de mutră.</p>
               <p rend="justify">—  Rog plecaţi înainte de a se înfuria Micloş, c-apoi…</p>
               <p rend="justify">—  Du-te la masa ta, omule, până nu te-arunc, ca pe-un sac cu câlţi, drept în mijlocul mesei lui Micloş al tău! Se zborşi Dorondoc.</p>
               <p rend="justify">—  Îndrăzneşti, mârlanule, să râzi de-un Reiter? Dumnealui a…  Dorondoc nu-i dădu răgaz să-şi sfârşească vorba: îl brânci cât colo.</p>
               <p rend="justify">Dar Micloş trase sabia; Român Grue şi ai lui se puseră în gardă. Frau Else intră între dânşii, poftindu-i, cu hotărâre, să se cuminţească.</p>
               <p rend="justify">_, Vă fac una cu pământul! Strigă Micloş spre români. Mă lupt cu oricare dintre voi!</p>
               <p rend="justify">Calapăr îl întrebă, cu haz:</p>
               <p rend="justify">—  N-ai vrea, mai bine, să ciocneşti o cupă cu noi?</p>
               <p rend="justify">—  Nu! Vreau să mă lupt…  Pentru Else!</p>
               <p rend="justify">—  Nu cred că Frau Else are nevoie de apărarea mea, dar dacă ţii cu tot dinadinsul…  Numai să mă lămureşti de ce? Ţi-i logodnică?</p>
               <p rend="justify">—  Eu sunt cavaler rătăcitor şi orice cavaler rătăcitor are o fată pe care o iubeşte, o Artemida, căreia îi închină gloria şi viaţa.</p>
               <p rend="justify">—  Dar eu n-am ştiut că sunt Artemida ta! Râse Else.</p>
               <p rend="justify">—  Aşa-i legea cavalerească: să arăţi iubitei c-o iubeşti, cucerind-o cu spada ori jertfindu-te pentru ea, chiar dacă ea nu ştie.</p>
               <p rend="justify">Calapăr făcu mare haz:</p>
               <p rend="justify">—  Aaaa! Straşnică lege…  Dragoste chioară şi amor ghebos. Ferind repede mesele, Micloş sări la luptă cu spada. Român Grue lovi primul; cavalerul îi răspunse. La a şasea lovitură, îl luă în râs:</p>
               <p rend="justify">—  Habar n-ai de lupta cu spada, valahule!</p>
               <p rend="justify">—  Încetaţi, odată! Strigă Else.</p>
               <p rend="justify">—  Îl răpun îndată, frumoasă Artemida.</p>
               <p rend="justify">Grue lepădă contăşul, să fie mai sprinten, aruncându-l spre Moţoc Dar Ianoş îl prinse:</p>
               <p rend="justify">—  Las-că stă bine şi la mine…  Şi, cu mare grabă, începu să-l buzunărească.</p>
               <p rend="justify">—  Scrisoarea! Strigă Calapăr, iar Grue întoarse capul.</p>
               <p rend="justify">—  A, m-ai rănit, Reiter Micloş.</p>
               <p rend="justify">—  Te dai bătut? %</p>
               <p rend="justify">—  Nu! Se împotrivi Grue, în timp ce Calapăr şi Dorondoc se luptau cu Ianoş să scoată contăşul.</p>
               <p rend="justify">Văzând că Grue sângerează la umărul stâng, Else se supără de-a binelea:</p>
               <p rend="justify">—  Încetaţi! Mintenaş chem garda şi arestează amândoi… Uite, aduc vin să beţi pentru împăcare. Ia cupa, Micloş!</p>
               <p rend="justify">—  Ei, dacă-mi porunceşti tu, Artemida mea, mă supun.</p>
               <p rend="justify">—  În sănătatea ta, Reitere, bătăios, ambiţios şi focos, nevoie mare! După ce bău, Micloş slobozi laude şi învinuiri:</p>
               <p rend="justify">—  Şi tu eşti îndrăzneţ, sprinten şi ager, dar nu cunoşti nimic din lupta cu spada. Habar n-ai! Fandarea, chinta, pasul…</p>
               <p rend="justify">—  Atunci, mai bine să fim prieteni şi să ne înveţi şi pe noi iscusitul meşteşug al luptei cu spada. Că nu se ştie…</p>
               <p rend="justify">—  În mânuirea spadei nu-i de-ajuns să fii tare şi îndrăzneţ. Îţi trebuie şi meşteşug, ştiinţă, exerciţiu.</p>
               <p rend="justify">Zise şi se apucă de dăscălire: fandările, directele, împunsele, pararea…</p>
               <p rend="justify">Micloş se mira cât de repede învăţa Român Grue. Din când în când, românul greşea, anume, ca să nu simtă cavalerul că, de fapt, ştia să se bată destul de bine.</p>
               <p rend="justify">—  Reiter Micloş, dacă mă înveţi meşteşugul, poate ne întâlnim pe-un câmp de luptă împotriva otomanilor şi doborâm câţi poftim, împreună.</p>
               <p rend="justify">—  Ei, dacă ar avea cine ne conduce, câte isprăvi am săvârşi noi…</p>
               <p rend="justify">—  O să avem şi bun conducător!…  Până atunci, să mai închinăm un pocal şi să fim prieteni.</p>
               <p rend="justify">—  Prosit! Au băut şi s-au îmbrăţişat toţi. Numai Ianoş a mormăit:</p>
               <p rend="justify">—  Mi-ai stricat toate socotelile, nepricopsitule! Pierdem o pungă de galbeni.</p>
               <p rend="justify">—  Un cavaler trebuie să fie cinstit, iar valahii sunt nişte tineri viteji. Nu pot să…  Nu mă lasă legea cavalerească.</p>
               <p rend="justify">După ce Frau Else a legat rana lui Român Grue – de fapt o simplă zgârietură – cei trei au plecat pe strada Teilor, să-l afle pe Gruber. Pe Iliuţă l-au trimis cu caii la păşune, în luncă.</p>
               <p rend="justify">Însera, când au ajuns la diac acasă: un servitor ţâfnos şi fudul le-a spus că stăpânul e plecat. Hotărâră să-l aştepte în stradă. Zăboviră până pe înnoptate. Ceasul din Turnul Sfatului sună ora de culcare. Socotind că Herr Aloisius Gruber o fi plecat din Sibiu, Grue hotărî să se întoarcă la han, iar mâine în zori să se aşeze de strajă în faţa Casei Sfatului. Dar abia se umiseră din loc, când auziră paşi în capul uliţei. Întâi crezură că vine Herr Gruber, dar nu: erau nişte umbre care-i urmăreau.</p>
               <p rend="justify">—  Batem în retragere, până la han, şopti Român Grue.</p>
               <p rend="justify">Dar în clipa următoare două umbre se repeziră, cu săbiile. Erau vreo zece. Ii împresurară. Una, cu glas gros, ceru:</p>
               <p rend="justify">—  Daţi scrisoarea şi…  Gata! Slobozi!</p>
               <p rend="justify">—  Cinstite umbre, n-am asupră-mi decât un răvaş de la o fată frumoasă, glumi Grue, ca să zăpăcească ceata atacatoare.</p>
               <p rend="justify">—  Cine v-a spus că avem o…  scrisoare? Întrebă Calapăr. S~</p>
               <p rend="justify">—  O fată de…  de boier.</p>
               <p rend="justify">—  Uite, doamne, că s-au făcut mincinoase şi fetele de boier, continuă Dorondoc să glumească.</p>
               <p rend="justify">—  Scrisoarea care nu ştiu de ce vă trebuie, zise Grue, n-o purtăm cu noi. O păstrăm, în desagi, la han…</p>
               <p rend="justify">Umbra cu glas gros le ceru să meargă s-o scoată:</p>
               <p rend="justify">—  Noi suntem oamenii lui Alexandru vodă! Şi să nu cercaţi a fugi că…  A voastră-i moartea…</p>
               <p rend="justify">Calapăr nu-i cruţă:</p>
               <p rend="justify">—  Voi, oameni ai lui vodă, ar fi mai bine să ne povestiţi cum v-aţi descurcat dintre oi şi berbeci!</p>
               <p rend="justify">—  Tacă-ţi gura!…  Luaţi-o înainte şi mergeţi mai repede, că vine ploaia.</p>
               <p rend="justify">În adevăr, dinspre Parâng urcau nori negri, întunecoşi.</p>
               <p rend="justify">—  Ah, ce le-aş mai trage o calcavură! Şopti Dorondoc.</p>
               <p rend="justify">—  Sunt prea mulţi, îl opri Român Grue.</p>
               <p rend="justify">—  Ce şoşotiţi acolo? Întrebă cu mânie glasul gros.</p>
               <p rend="justify">—  Punem la cale cum să scăpăm de voi!…  Râse Calapăr, iar Grue şi Dorondoc traseră săbiile din teacă. Am înţeles că vreţi să semănaţi castraveţi pe pereţi… Am ajuns la han!</p>
               <p rend="justify">—  Dacă nu aduceţi scrisoarea, dăm foc hanului şi vă căsăpim! Făcând semn cu mâna către prieteni, Grue strigă, iar Dorondoc şi Calapăr îl urmară:</p>
               <p rend="justify">—  Lume!…  Frau Else! Reiter Micloş! Lotrii pradă hanul…!</p>
               <p rend="justify">N-a apucat Frau Else să spună de trei ori „Mein Gott”, că Reiter Micloş şi încă zece-doisprezece muşterii au tăbărât în stradă şi, luptând cu săbiile, alături de Român Grue şi ai lui, au pus pe fugă umbrele atacatoare, lovindu-i, brâncindu-i, dându-i peste cap. Numai trei ştiau să lupte bine, dar acum locatarii hanului erau mai numeroşi, iar Micloş dădea celor trei români o adevărată lecţie de fandări, garde şi directe, ceea ce o făcu pe Frau Else să întrebe:</p>
               <p rend="justify">—  Butoiul de Aur', schimbat în loc de turnir?</p>
               <p rend="justify">După alungarea lotrilor, Român Grue mulţumi lui Micloş şi tuturor celor care au sărit să-l apere pe el şi-ai lui.</p>
               <p rend="justify">—  Vezi, cavalere, cum ne învrăjbeşte duşmanul, ca să ne măcinăm între noi şi să se întărească el, îngreuind jugul pe grumazul nostru? Dacă toată vrednicia şi iscusinţa noastră s-ar strânge, buchet, sub porunca unui cârmuitor priceput, în câţiva ani sultanul n-ar mai sta pe tro-nu-i de aur, ci hrană la peşti, în Bosfor.</p>
               <p rend="justify">—  Ai dreptate, flăcăule, dar lipseşte acel comandant.</p>
               <p rend="justify">—  Lipseşte? Nu! Vine curând. E pe-aici, pe-aproape.</p>
               <p rend="justify">—  Îl aştept, să-l slujesc până la moarte…  Să lupt cu otomanii!</p>
               <p rend="justify">—  Ce, Micloş?! Iar te-ai îmbătat? Îl zeflemisi Ianoş.</p>
               <p rend="justify">—  Da! Beat de licoarea nădejdii că ţările noastre se vor mântui de jug străin…</p>
               <p rend="justify">—  Reiter Micloş, dar tu gândeşti drept ca noi.</p>
               <p rend="justify">—  Numai că el, Reiter-ul, nu ştie, vorbi cu răutate Ianoş, că Şi-gismund Bathory, craiul Transilvaniei, se sperie şi de muierea care i-ar putea fi soţie, darmite de…  Iatagan otoman.</p>
               <p rend="justify">—  Să nu ocărim un om tânăr cu ambiţii mari şi gânduri înalte.</p>
               <p rend="justify">—  Dacă n-o fi el, găsi-vom noi altul. De pildă, stăpânul nostru.</p>
               <p rend="justify">Când Micloş dădu să întrebe cine-i acela, intră în han Iliuţă, gâfâind şi tremurând, speriat:</p>
               <p rend="justify">—  Bădiţă Grue, caii!…  Mi i-au luat nişte…</p>
               <p rend="justify">Săriră toţi patru, afară de Ianoş, care-i urmări cu priviri de milă. În stradă, începuse ploaia, cu fulgere şi trăsnete. Iliuţă arătă încotro s-au furişat hoţii. Alergară şi, zărindu-i după un cot, la vreo trei sute de paşi, strigară:</p>
               <p rend="justify">—  Lăsaţi caii, tâlharilor!</p>
               <p rend="justify">Apropiindu-se în fugă, Român Grue îşi chemă armăsarul, pe nume:</p>
               <p rend="justify">—  Lăstune! Aici!…  La bădiţa Grue…  Aşa…  Vin, Lăstune!</p>
               <p rend="justify">Calul rupse frâul, izbi cu copitele, brânci hoţul şi veni, în trap, la stăpân, forăind, parcă-ar fi povestit despre răpire. Ceilalţi trei cai îl urmară: furii se topiră în întuneric şi ploaie.</p>
               <p rend="justify">—  Adevărată minune! Exclamă Micloş, uimit.</p>
               <p rend="justify">—  Nu-i minune, cavalere, surise Calapăr, ştergându-şi cu palma ploaia de pe obraji. Calul bun îşi iubeşte stăpânul vrednic.</p>
               <p rend="justify">—  Aşa, Lăstune, îşi bătu Grue calul pe crupă, şi-i sărută ochii uzi de ploaie, să nu mă părăseşti niciodată…  Auzi, tu? Niciodată!</p>
               <p rend="justify">Îşi descheie contăşul şi-i îmbrăţişa capul, aşczându-i urechea pe inimă. De partea cealaltă, Ianoş, ivit ca din senin, izbi un pumn în falca lui Grue. Ameţit, lovitul întrebă:</p>
               <p rend="justify">—  Ce se în…  Ce vrei, Ianoş?…  Fraţilor, vrea să-mi smulgă contăşul!…  Văzându-se împresurat, atacatorul o împunse la fugă. Aţâţat de Iliuţă, Osman îl urmări, dar din pricina întunericului şi a ploii, îl pierdu după un colţ de uliţă şi se întoarse amărât, cu coada între picioare.</p>
               <p rend="justify">—  Cavalere Micloş, ce vrea prietenul tău? Întrebă Român Grue.</p>
               <p rend="justify">—  Jur că nu ştiu!…  Doar atât că mi-a dat să beau şi m-a îndemnat să pornesc sfadă cu voi; ori eu…  Vă simt prieteni.</p>
               <p rend="justify">—  Are legături cu oamenii lui Alexandru vodă, presupuse Dorondoc.</p>
               <p rend="justify">—  Ne încolţesc mereu duşmanii, fraţilor. Hai în odaie să ne sfătuim, Iliuţă, du caii în grajd.</p>
               <p rend="justify">—  Dorm acolo, în iesle, cu Osman lângă mine.</p>
               <p rend="justify">Rădvanul în care călătorea Toma Neagu era urmat de trei căruţe, încărcate cu lucruri trebuitoare pentru o pribegie îndelungată. Voichiţa mergea călare, alături de răvdan. Urcând spre Bran, Neagu a întrebat-o de ce nu vine lângă el:</p>
               <p rend="justify">—  N-ai obosit în şa?</p>
               <p rend="justify">—  E vreme frumoasă. Priveliştea-i minunată. Roaiba are trap lin parcă mă leagănă…  Ştii, tată, era mai înţelept dacă din Novăceşti plecam noaptea.</p>
               <p rend="justify">—  Ei, zor mare, fata mea! Vai şi-amnr…”</p>
               <p rend="justify">—  De ce aşa de mare?</p>
               <p rend="justify">—  N-am vrut să-ţi spun, dar azi dimineaţă am aflat că vodă…  L-a tăiat pe stolnicul Iordache.</p>
               <p rend="justify">—  Ştiam, tată…  Nu ţi-am spus, ca să nu te sperii.</p>
               <p rend="justify">Urcuşul spre Bran cotea adesea, în loc. Caii bocăneau din potcoave şi suflau din greu. Vântul adia, molcom, înviorător. Parcă tot văzduhul ar fi fost de mătase străvezie. O bucurie proaspătă încălzea inima Voichiţei. Ii venea să dea pinteni calului, să zboare cu pletele fluturând în vânt. În schimb, Tema Neagu căsca somnoros şi rău îi părea că zdruncinul răd-vanului nu-l lăsa să doarmă. Astă-noapte n-a pus geană peste geană şi acum…</p>
               <p rend="justify">Unul dintre slujitori, Gheorghe, gonind din urma carelor, vesti, cu suflarea întretăiată, că-i urmărea un pilc de călăreţi.</p>
               <p rend="justify">—  După cât mi-am dat seama şi m-ajută ochii, sunt slujitori domneşti. Galopează straşnic.</p>
               <p rend="justify">—  Vai şi-a…  Îmi taie capul, dacă m-ajung!</p>
               <p rend="justify">Voichiţa privi în urmă; văzu norul de praf, socoti că sunt încă departe şi hotărî:</p>
               <p rend="justify">—  Grăbim cât putem, până intrăm în pădure.</p>
               <p rend="justify">Toma Neagu se pierdu cu firea; întreba mereu: „Ce ne facem?…  Ce ne facem V Voichiţa hotărî calmă, bărbăteşte:</p>
               <p rend="justify">—  Pândele, iei conducerea convoiului. Căruţele cotesc pe cel dintâi drumeag la stânga ce se afundă în munte. Le scoţi la noaote şi le adăposteşti în Şimon, la Cristea Rogoz, fratele mamei.</p>
               <p rend="justify">—  Şi noi ce…  Noi ce facem? Întrebă Neagu.</p>
               <p rend="justify">—  Încalecă pe Breazu şi hai!</p>
               <p rend="justify">Supus şi gemând „vai şi-amar…” încalecă şi puse pinteni; dar după trei salturi opri:</p>
               <p rend="justify">—  Stai!…  Pungile…  Giuvaiericalele. În rădvan!</p>
               <p rend="justify">—  Ai dreptate! Sări Voichiţa din şa.</p>
               <p rend="justify">Luă pungile din sipetul de sub pernele rădvanului, le îndesă în coburii de la şaua Roaibei, iar giuvaierurile la Breazu, în chimir.</p>
               <p rend="justify">—  Şi dacă slujitorii domneşti ne ajung înainte de a ne ascunde?</p>
               <p rend="justify">—  Să nu vă ajungă, Pândele! Porunci Voichiţa. Ş^ de vă ajung, vă bateţi.</p>
               <p rend="justify">—  Cu slujitorii lui vodă? Se sperie Pândele.</p>
               <p rend="justify">—  Mai ales cu ei! Vorbi Voichiţa, semeaţă. Dacă te porţi bine, te răsplătim boiereşte. Înţelegi?</p>
               <p rend="justify">Se despărţiră, galopând fiecare pe drumul lui. Dar după câteva clipe, vornicul Neagu rămase în urmă.</p>
               <p rend="justify">—  Hai, tată! Îi strigă fata. Grăbeşte!</p>
               <p rend="justify">—  Nu poate calul…  I-am rănit coastele cu pintenii, vai şi-amar…  Hai, Breazule!…  Diii!</p>
               <p rend="justify">Voichiţa privi în urmă, înţelese că, într-un sfert de oră, slujitorii domneşti îi vor ajunge şi se întrebă dacă mai pot nădăjdui ceva.</p>
               <p rend="justify">Când calul lui Toma Neagu dădu semne de oboseală fără leac, Voichiţa opri, gândind s-o ia pe-o văiugă spre pădure. 't.</p>
               <p rend="justify">—  Fugi tu, fata tatii…  Măcar tu să…</p>
               <p rend="justify">—  Nu te las singur!</p>
               <p rend="justify">—  Fugi!…  Galopează! Vai şi-a…  Nu fă ca atunci, la Novăceşti. Dacă eşti tu slobodă, mă răscumperi…</p>
               <p rend="justify">—  Poate ai dreptate…  Afundă-te în pădure şi te ascunde până trec urmăritorii. Eu îi atrag după mine, spre Bran. Dacă scap în Transilvania, trag la „Butoiul de Aur” din Sibiu, unde-am mai stat.</p>
               <p rend="justify">Neagu a intrat în codrul de brazi deşi; Voichiţa a galopat înainte, spre Bran. Vedea cetatea şi nădăjduia să scape.</p>
               <p rend="justify">În noaptea aceea, trimişii banului Mihai n-au dormit: au tot încercat să iasă din han, dar au simţit că erau pândiţi, înconjuraţi, de duşmani şi s-au ferit a-i înfrunta.</p>
               <p rend="justify">—  Am căzut în capcană…  A suspinat Român Grue.</p>
               <p rend="justify">Dar nopţile în orice han sunt foarte scurte: mereu sosesc şi pleacă muşterii: negustori, călători, cavaleri rătăcitori, lume de tot felul, guralivă şi grăbită. Aşa că timpul trece repede. Român Grue s-a dat în vorbă cu nişte negustori veniţi tocmai din Suceava, care-l înştiinţau despre întâm-plări din domnia lui Aron vodă. Moţoc şi Calapăr moţăiau în faţa unor ulcele de vin, vorbind agale.</p>
               <p rend="justify">—  Fraţilor, ştiţi ce-am aflat adineaori de la Iliuţă? Că şi Voichiţa a tras aici la han, vorbi Grue, bucuros şi îngrijorat, totodată.</p>
               <p rend="justify">—  Când?…  Se cruciră cei doi într-o singură întrebare.</p>
               <p rend="justify">—  Nu ştiu. N-a văzut-o nimeni, de aceea mi se pare că băiatului i s-a năzărit.</p>
               <p rend="justify">—  Altă belea! Se temu Calapăr. Iţa-iţa, prin păiş, fâţa-fâţa prin costiş…</p>
               <p rend="justify">Român Grue n. -a ştiut ce să răspundă prietenului care-l picnea c-o ghicitoare despre coasă. Şi-atunci a trecut repede la un plan de a pătrunde în Casa Sfatului:</p>
               <p rend="justify">—  Îmi rad musteaţa, mă îmbrac în straiele hangiţei şi…</p>
               <p rend="justify">—  Te îmbraci femeieşte? E nedemn de-un bărbat! Se împotrivi Calapăr; se răzgândi însă repede, amintindu-şi că şi el s-a schimbat în astrolog. Da…  E cam ruşinos, dar poate-i sănătos. U un coşuleţ pe braţ, chip că te duci la piaţă, după cumpărături, poţi păcăli urmăritorii.</p>
               <p rend="justify">—  Dacă altfel nu se poate, să ne înşelăm duşmanii…  Fă-te şi muiere, încuviinţă şi Dorondoc. Bine-o să-ţi mai şadă, ditamai săsoaica, mare şi voinică!</p>
               <p rend="justify">Hotărâră să păstreze taină, că dacă Ianoş e cumpărat de slugile lui Alexandru vodă, nici Micloş n-o fi mai breaz.</p>
               <p rend="justify">Şi mai trecu o noapte. Când se crăpa de ziuă, odată cu vreo cinci-şase muşterii, se ivi şi cavalerul Micloş: somnoros, căscând zgomotos să i se dezbârne fălcile; strigă la ajutorul hangiţei:</p>
               <p rend="justify">—  Ei, papa Hildebrandt, bunu-i vinul dimineaţa, pe inima goală?</p>
               <p rend="justify">—  Te-ai încredinţat singur, cavaler rătăcitor, de vreme ce adesea adormi cu capul pe masă, aici, la „Butoiul de Aur”.</p>
               <p rend="justify">—  Nu râde, că nu pentru vin, ci pentru Artemida, vin eu aici! Şi pe când papa Hildebrandt îi aducea un clondir cu vin, în han intră un scamator, care pretindea că poate schimba un lucru în altul, că poate face vinul să fiarbă aruncând în pahar o pietricică. Auzind de asemenea parascomedii, lumea se adună, cioatcă. Micloş turnă vin într-un pahar, iar scamatorul lăsă uşor o pietricică albă, cât o alună şi, după câteva clipe, vinul începu să sfârâie şi să arunce afară beşicuţe cu aer.</p>
               <p rend="justify">Grue şi ai lui, înghesuiţi între oameni, priveau şi ei, ca la o minune, deşi mai văzuseră păcălituri şi drăcovenii de-astea.</p>
               <p rend="justify">—  Fierbe vinul!…  Vedeţi?…  Clocoteşte fără foc! Striga unul mărunţel şi băgăreţ, îndemnând oamenii să se uite.</p>
               <p rend="justify">—  Iar el, cu dreapta, cerca să-l buzunărească, din spate, pe Grue. Calapăr îl văzu, îl prinse de mână; dar, lunecos ca tiparul, îi scăpă şi-o luă la fugă, pe uşă şi dispăru în uliţă.</p>
               <p rend="justify">—  Ţi-a luat ceva? Întrebă Dorondoc.</p>
               <p rend="justify">—  Nu…  Răspunse Grue, după ce-şi pipăi buzunarul. Dar nu mai e de trăit nici aici; oftă şi se apropie de Frau Else:</p>
               <p rend="justify">—  Iţi fac o rugăminte, între patru ochi. Este aici o jupâniţa…</p>
               <p rend="justify">—  Da; a întrebat de dumneata. Acum doarme şi m-a rugat să nu spun la nimeni, afară de dumneata, că se află aici. Zice că nu va ieşi din cămăruţa pe care i-am închiriat-o, două-trei zile.</p>
               <p rend="justify">—  Mda…  Atunci, te rog mult, să mă ajuţi, împrumutându-mi un costum de al domniei tale. Cred c-o să-mi vină…</p>
               <p rend="justify">—  Te-mbraci femeieşte? Dumneata, bărbat frumos…</p>
               <p rend="justify">—  Trebuie, Frau Else; altfel nu pot împlini porunca pe care trebuie s-o împlinesc.</p>
               <p rend="justify">Hangiţa îl privi cu prietenie, zâmbindu-i cum numai femeile înţelepte ştiu să zâmbească.</p>
               <p rend="justify">Intrând în pădure, Toma Neagu a mers, cât a putut calul de repede, ferindu-se de crengi, de râpi, de stânci. Suspina întruna „Vai şi-amar…  Nu mai pot…  Sunt frânt şi singur…  Dacă scap de gâdele lui vodă, mă sfâşie fiarele prin codru. Şi nici o colibă, nimic”…</p>
               <p rend="justify">După vreo două ceasuri s-a întors la drum, cu gândul să pornească după Voichiţa. Când auzi lătrat de câine, se opri. Venea un convoi de care. Descăleca şi se ascunse după nişte tuf ani. Aşteptă să ajungă în dreptul lui şi le ieşi în cale.</p>
               <p rend="justify">—  Sunteţi neguţători?</p>
               <p rend="justify">—  Într-un fel, răspunse unul cu pălărie ponosită. Dar domnia ta, arăţi a boier.</p>
               <p rend="justify">—  Vai şi-amar, mai şaman a…</p>
               <p rend="justify">—  Mda…  Chiar ne-au întrebat nişte slujitori domneşti care veneau dinspre Bran, dacă n-am văzut un boier aşa mai…  Îndesat, care…</p>
               <p rend="justify">—  Vai şi-amar! Se sperie Neagu. Şi?</p>
               <p rend="justify">—  Am spus: „N-am văzut!” Că nici nu văzusem. Or poruncit că dacă întâlnim aşa ceva, să trimitem ştire la Câmpulung ori la Bran.</p>
               <p rend="justify">Toma Neagu se îngrozi: „Am căzut în capcană”…</p>
               <p rend="justify">—  Boierule, nu te speria. Ei cu treaba lor, noi cu-a noastră.</p>
               <p rend="justify">—  Ştim şi noi că nimeni nu fuge de bine, să hălăduiască, de florile mărului, prin codri pustii.</p>
               <p rend="justify">—  Şi dacă duceţi marfă în Transilvania…</p>
               <p rend="justify">—  Vin boierule, precum se vede: butoaie cu vin.</p>
               <p rend="justify">—  N-aţi vrea să mă treceţi şi pe mine peste graniţă?</p>
               <p rend="justify">—  Ei, asta-i grea poveste…  Eşti om căutat de stăpânire şi…</p>
               <p rend="justify">—  Plătesc!…  Plătesc cât vreţi…</p>
               <p rend="justify">—  Nu; ne punem vieţile-n primejdie.</p>
               <p rend="justify">—  Luaţi-mă ca ajutor la căruţe…  Vă rog! Ascundeţi-mă…</p>
               <p rend="justify">—  Unde? Dacă-n căruţe am avea fân şi nu butoaie…</p>
               <p rend="justify">—  Vârâţi-mă într-un butoi!</p>
               <p rend="justify">—  Păi…  Te-mbeţi, boierule. Sau, mai degrabă…  Te-neci.</p>
               <p rend="justify">—  Vă rog, oameni buni, ajutaţi-mă…  Vărsaţi vinul şi…  Vi-l plătesc de zece ori preţul!</p>
               <p rend="justify">—  Mă rog: vinul îl scoatem pe vrană, dar pe domnia ta pe unde te vârâm?</p>
               <p rend="justify">—  Slăbiţi cercurile, scoateţi fundul şi…  La fiecare câte zece galbeni!</p>
               <p rend="justify">—  Fiu-fiuu! Fluieră unul din căruţaşi. Ce de bănet! Dară noi nu primim decât preţul vinului vărsat.</p>
               <p rend="justify">—  Dară de ce să vărsăm bunătate de vin?</p>
               <p rend="justify">—  Păi, nu-l putem bea tot, vorbi unul mai tânăr. Şi dacă vrem să ajutăm omul, amintiţi-vă că avem un poloboc gol. E bun, uscat, facem omului un pat de fân, îşi pune cuşma sub cap şi doarme, ca un împărat în baldachin. Răsuflă prin vrană…</p>
               <p rend="justify">Toţi îl lăudară pe tânărul căruţaş. După o jumătate de oră, după ce puse câte un galben în palma fiecărui căruţaş, iar într-a celui tânăr, doi galbeni: „isteţimea se preţuieşte!” Toma Neagu se cuibărea în butoi.</p>
               <p rend="justify">Până la Bran au făcut trei ore. În uşa casei vameşului, un slujitor domnesc îi întrebă pe căruţaşi dacă n-au întâlnit un boier rotofei şi o jupâniţă îmbrăcată în ilic verde şi cuşmuliţă castanie, pe cal pintenog, cu frâu de mătase.</p>
               <p rend="justify">—  Nu cinstite slujitor. Dacă-i un răufăcător, vă pică el în gajbă, fără îndoială.</p>
               <p rend="justify">Vorba asta plăcuse vameşului, care ştia şi el ceva neştiut de slujitori şi fiindcă fusese „bine uns”, nu scârţâia, ci tăcea.</p>
               <p rend="justify">De obicei, la Bran, neguţătorii plăteau vama şi treceau, pe cuvânt. Acum vameşii cereau ca butoaiele cu vin să fie vândute chiar din vamă, pentru un hangiu din Sighişoara şi unul din Sibiu. Ca să uşureze neguţă-toria, să nu mai dea jos butoaiele, se învoiră să cumpere şi căruţele. Căruţaşilor nu prea le convenea, dar se lăsară ispitiţi de preţul mare la care tocmiră căruţele. Cai aveau negustorii transilvăneni.</p>
               <p rend="justify">—  Luaţi banii, deshămaţi caii şi vă întoarceţi acasă călări, sfârşi tocmeala un sas voinic şi rumen la obraz, de parcă şi-ar fi dat cu boia.</p>
               <p rend="justify">—  Da, dar vedeţi că…  se simţi încurcat căruţaşul român.</p>
               <p rend="justify">—  Ce să mai văd? Ziceţi bodaproste, că nu mai umblaţi prin târguri şi sate. Să vindeţi vinul cu vadra.</p>
               <p rend="justify">—  Bine, dar noi…</p>
               <p rend="justify">—  Ce vă tot codiţi aşa? Nu vreţi? Stricăm tocmeala!</p>
               <p rend="justify">—  La drept vorbind nu…  Nu ne codim, dar să vindem numai…  Cinci butoaie. Unul e…</p>
               <p rend="justify">—  Toate! Am zis!</p>
               <p rend="justify">—  Măi fraţilor, ce ziceţi?…  Toate?</p>
               <p rend="justify">—  Ce putem face? Asta-i!…  Toate! Primiră banii şi bătură palma.</p>
               <p rend="justify">—  Ciudat! Se miră neguţătorul. În loc să vă bucuraţi, voi…  Ori aveţi apă în celelalte?</p>
               <p rend="justify">—  Ferească dumnezeu! Vin bun, de acelaşi soi. Şi, apropiindu-se mult de un anume butoi, căruţaşul glăsui mai tare: Vorba ne-a fost să ducem…  Marfa până la Bran! Pân-aici, noi, cu pomana; de-aici, Cel de sus cu mila…  Herr Kaufmann, ia căruţele şi butoaiele şi fii sănătos, cu câştig cât mai mare, că ţi-am vândut vin bun, de preţ, să te lauzi la muşterii.</p>
               <p rend="justify">Judele cetăţii Sibiu chemă secretarul şi-l întrebă de ce n-a venit valahul cu o anume scrisoare, despre care îl anunţase, acum trei zile.</p>
               <p rend="justify">—  Nepunctuali, monseniore. Nu i-am mai văzut de atunci.</p>
               <p rend="justify">Abia se aşezase pe scaunul de ocârmuitor al cetăţii, că la uşă s-auzi gălăgie mare, iar în birou năvăli un slujitor, suflând greu, speriat:</p>
               <p rend="justify">—  Monseniore, o femeie…  O nebună, vrea să…  Dă buzna!</p>
               <p rend="justify">—  Ce femeie? Ce vrea? Întrebă Aloisius Gruber, din biroul lui.</p>
               <p rend="justify">—  A izbit halebardierii de la intrare, a doborât pe alţii. Are o putere… Vreo opt abia am…  Dar ne scapă!</p>
               <p rend="justify">—  O nebună în Casa Sfatului?</p>
               <p rend="justify">—  Zice că are o scrisoare pentru luminăţia voastră.</p>
               <p rend="justify">—  O femeie? Cu o scrisoare…?</p>
               <p rend="justify">—  E îmbrăcată ca o hangiţă săsoaică, încălţată cu ciubote.</p>
               <p rend="justify">—  Legaţi-o! Porunci judele.</p>
               <p rend="justify">Răsuflând şuierat, ca după o luptă grea, săsoaica răzbi în biroul judelui şi vorbi, cu plecăciune:</p>
               <p rend="justify">—  Iertaţi că dau năvală, dar de cinci zile straja Sfatului îmi pune vârful suliţei în piept şi nu mă lasă să intru. Herr Aloisius Gruber, mă cunoşti?</p>
               <p rend="justify">—  Nu! Nu te-am văzut niciodată!</p>
               <p rend="justify">—  Îmbrăcat-am straie muiereşti, nu ca să vă sperii, ci ca să scap de duşmanii stăpânului meu, banul Mihai, duşmani care mişună prin cetate, mai rău ca şobolanii şi ca şerpii în tufişuri.</p>
               <p rend="justify">—  Eşti nebun?</p>
               <p rend="justify">—  Îngăduiţi-mi, vă rog, să vă pun în mână scrisoarea.</p>
               <p rend="justify">—  Scrisoarea? Se cruci Gruber. Ce seri…</p>
               <p rend="justify">—  Strajă, lasă-mi dreapta slobodă, să scot scrisoarea din sin.</p>
               <p rend="justify">—  Ai cumva arme asupra ta? Întrebă judele.</p>
               <p rend="justify">—  Cercetaţi-mă!…  Îşi smulse broboada colorată, cu flori multe şi vorbi răspicat: Am îmbrăcat fusta şi cămaşa hangiţei de la „Butoiul de aur”, pentru că într-alt chip nu puteam intra la luminăţia ta.</p>
               <p rend="justify">Diacul Aloisius Gruber se străduia să-l lămurească pe judele cetăţii, că Alexandru vodă din Ţara Românească are mulţi bani şi plăteşte sumedenie de iscoade. Român Grue, stând în picioare între cei doi dregători, îşi mărturisi păsul lui, care era şi al ţării, jefuită de sultan, cu ajutorul unui domnitor care pune biruri peste biruri, dări peste dări, angarale peste angarale. Şi ce brumă mai rămâne la casa românului jefuiesc ienicerii şi tătarii, tot cu îngăduinţa lui vodă. De aceea nici neguţătoria saşilor la miazăzi de munţi nu mai merge cum mergea: vadurile se sparg, dughenele se pustiesc.</p>
               <p rend="justify">—  Oamenii nu mai pot răbda, monseniore. Aşteaptă un cârmuitor vrednic, cu care să sară la luptă.</p>
               <p rend="justify">—  Cunosc starea ţării, adeveri judele. A Transilvaniei nu-i cu mult mai bună. Răspoimâine, la orele zece, ai răspunsul, adăugă judele, după ce citi scrisoarea.</p>
               <p rend="justify">—  Vă mulţumesc din inimă, monseniore.</p>
               <p rend="justify">Cu o bunăvoinţă care-l cam miră pe Grue, Aloisius Gruber îl sfătui să stea liniştit la han, până când slujitorii îl vor vesti să vină la Casa Sfatului să primească răspunsul.</p>
               <p rend="justify">Fericit că, în sfârşit, a împlinit porunca banului Mihai, Român Grue a ieşit din Casa Sfatului aşa de vesel, că parcă zbura. Pletele îi fluturau în vânt. Fustele îi fâlfâiau în jur, ca nişte aripi. Şi numai când a băgat de scamă că lumea se opreşte şi cată la el cu nedumerire şi chiar cu spaimă, Grue a râs, a intrat într-un gang, şi-a înnodat broboada pe cap, şi-a aşezat coşul pe braţ, ca să pară o săsoaică târgoveaţă. Dar, deodată, cineva cunoscut îi tăie calea şi întrebă batjocoritor:</p>
               <p rend="justify">—  Ce mai faci…  Viteazule? Ai ajuns şi-n Sibiu?</p>
               <p rend="justify">—  Ce vrei…  Săsoaico? Se sperie cel întrebat.</p>
               <p rend="justify">—  Nu ştiu dacă trebuie să-ţi pun o piedică, să te răstorn pe pietrele astea ori să te ameţesc cu câţiva ghionti, să te satur de urmărire.</p>
               <p rend="justify">Cunoscându-l, în sfârşit, Radu Cujbă amuţi. Buzele-i şoptiră fără voie:</p>
               <p rend="justify">—  Român Gr…</p>
               <p rend="justify">—  În carne şi oase, cu musteaţa rasă şi îmbrobodit de Else, nu de tine.</p>
               <p rend="justify">—  A…ai dus scrisoarea?</p>
               <p rend="justify">—  Dus! Mulţumesc cerului!</p>
               <p rend="justify">—  Aaah!…  Îmi vine să te…</p>
               <p rend="justify">—  Domol, că râde Sibiul, dacă te vede stâlcit de-o…  Muiere.</p>
               <p rend="justify">1  fi/l</p>
               <p rend="justify">—  Or să-ţi răpună capul slujitorii mei… Până la urmă!</p>
               <p rend="justify">—  N-are rost, Radu Cujbă; pentru omor sfatul cetăţii te spânzură în pădurea de la Dumbrava. Şi nu face să jelească Voichiţa după domnia ta.</p>
               <p rend="justify">—  Voichiţa se află în Sibiu; ne întâlnim pentru logodnă!</p>
               <p rend="justify">—  Aha!…  Trebuia să-mi închipui…  se întrista Grue. Vorbind, au ajuns la han. Calapăr îl luă în primire:</p>
               <p rend="justify">—  Ei, Român Grue, te-ai lăsat prins de Radu Cujbă?</p>
               <p rend="justify">—  Ne-am întâlnit întâmplător, deşi mă caută şi mă pândeşte de multe zile, cu străji, slujitori, iscoade, vânduţi. Povăţuiesc să nu se mai ostenească: scrisoarea a ajuns unde trebuie. Aşa că mai bine să bem o cană de vin împreună, ca să înţeleagă şi dumnealui că suntem români şi că vrem binele ţării şi al norodului.</p>
               <p rend="justify">—  Nu mă-njosesc să beau cu…  Bolmoji cuvintele în nehotărâre. Aprinşi, cufundaţi în vorbire, n-au văzut-o pe Voichiţa coborând treptele în sala hanului, ci au auzit-o doar întrebând:</p>
               <p rend="justify">—  De ce înjosire e vorba, jupân Radu Cujbă? Toţi întoarseră capetele, cu uimire:</p>
               <p rend="justify">—  Domnia ta aici?…  Voichiţa!…  Logodnica…</p>
               <p rend="justify">—  De ce vă miraţi aşa? Oare n-aţi fi vrut să vin? Cuprinşi de emoţie, Grue şi Cujbă vorbiră aproape la fel:</p>
               <p rend="justify">—  Ba da!…  Cum să nu… Sunt fericit!…  Fericit!</p>
               <p rend="justify">Simţind foarte limpede care rostea cuvinte din mimă şi care vorbea cu prefăcătorie, Voichiţa surâse cu subînţeles:</p>
               <p rend="justify">—  Ei, aşa da, mai merge! Numai bucurie şi…  Fericire.</p>
               <p rend="justify">—  Iartă-mă că mă vezi îmbrăcat muiere, zise Grue.</p>
               <p rend="justify">—  Şi eu am rugat-o pe Frau Else să-ţi împrumute straiele.</p>
               <p rend="justify">—  Tu?…  Mă bucur, Voichiţo! Te-am bănuit de…</p>
               <p rend="justify">—  Am venit să-ţi spulber bănuielile, Grue. Toate bănuielile! Asemenea schimb de cuvinte îl înfurie şi-l umili pe Radu Cujbă; plecă ameninţând:</p>
               <p rend="justify">—  Aşa?! V-aţi unit împotriva mea? Tot eu am să te ucid, Român Grue Grozovanul!</p>
               <p rend="justify">—  Şterge-o, furiosule, fală mare traistă goală şi…  Hurduburdu prin cămară, ia-l de păr şi dă-l afară! Îl descântă Calapăr.</p>
               <p rend="justify">În urma celui plecat în clocot de mânie, apăru Micloş, minunându-se:</p>
               <p rend="justify">—  Bella seniorita!…  Te rog să mă primeşti, domniţă, slujitorul domniei tale. Eşti Artemida mea!…  Îngăduie să-ţi închin, prea plecat spada mea şi să-ţi depun, la picioare, trofeele tuturor adversarilor mei… Seniorita, primeşte dragostea mea de cavaler rătăcitor care, de azi încolo, va trăi numai pentru tine…</p>
               <p rend="justify">—  Asta-i mai zărghit decât Radu Cujbă! Râse Voichiţa, Declaraţiile înflăcărate ale Reiterului Micloş se opriră aici, pentru că, În curtea hanului, intrară trei căruţe cu trei butoaie de vin din Muntenia, ir*</p>
               <p rend="justify">Iar papa Hildebrandt o striga pe Frau Else să le ia în primire şi să le aşeze în pivniţă.</p>
               <p rend="justify">Trecând pe lângă căruţele cu butoaie, Iliuţă se cruci: auzea pe cineva vorbind şi horcăind într-unui din butoaie. Ascultă, lipind urechea de doagă şi, speriat, alergă la Grue, şoptind misterios:</p>
               <p rend="justify">—  Bădiţă, într-un butoi…  Vorbeşte un om!</p>
               <p rend="justify">—  Ce? Te-ai smintit, băieţaş?</p>
               <p rend="justify">—  Nu! Vorbeşte…  ca noi. Zice: „Scoteţi-mă de aici…  Vai şi-amar”…</p>
               <p rend="justify">—  Haiti! Strigă Dorondoc. Un butoi în care vinul se văietă cu… Vorbele unui anume boier. Te-ai ars, Grue: a venit fata, hop şi tata…!</p>
               <p rend="justify">—  E cineva-n butoi…  Jur! Vorbeşte, nu-i bazaconie…</p>
               <p rend="justify">—  S-o fi îmbătat…  Vinul de zdruncinătură şi vorbeşte singur.</p>
               <p rend="justify">—  Frau Else, a dat berechetul peste dumneata: ai cumpărat vin cu. Glas de om! Râse şi Grue. Iliuţă, care-i polobocul grăitor?</p>
               <p rend="justify">—  Asta-i…  Na! Şi Osman aude şi-l latră.</p>
               <p rend="justify">—  Hei butoiule, zi ceva mai tare, să te-auzim!</p>
               <p rend="justify">—  Ce-i, cavalerilor? A intrat un drac în butoi? Întrebă Micloş. Papa Hildebrandt luă un ciocan şi ciocăni de trei ori în doage. Printre ciocănituri răzbătu glas slab, deznădăjduit:</p>
               <p rend="justify">—  Ce faceţi? M-asurziţi…  Vai şi-a…  Daţi-mi drumul!…  Mor!…  Deşi Calapăr ştia acum cine era închis în butoi, făcu haz:</p>
               <p rend="justify">—  Spune, omule, cine te-a…  Turnat în butoi?</p>
               <p rend="justify">—  O fi un diavol! Zise Dorondoc. Chemaţi un popă. În liniştea de-o clipă s-auzi ruga:</p>
               <p rend="justify">—  Daţi-mi drumul că mooor!…  Vai şi-a…  Vă rog…!</p>
               <p rend="justify">Auzind râsete şi mirări, Radu Cujbă îşi calcă pe inimă şi se apropie de muşterii hanului, adunaţi în jurul butoaielor. Porunci:</p>
               <p rend="justify">—  Daţi foc butoiului! S-ar putea să fie cine ştie ce primejdie…  Da-ţi-l jos, de-a dura şi daţi-i foc!</p>
               <p rend="justify">În liniştea mirată, de câteva clipe, s-auzi glasul din butoi:</p>
               <p rend="justify">—  Te cunosc…  Eşti Radu Cujbă! Tu…, logodnicul…!</p>
               <p rend="justify">—  Jupân Neagu, dumneata eşti? Cum ai… Ajuns?…  Scoateţi-mi repede socrul…  Părintele meu!</p>
               <p rend="justify">Calapăr o aduse pe Voichiţa aproape de butoi, îndemnând-o să-i vorbească. Deşi se simţea ruşinată de o întâmplare ciudată şi caraghioasă ca asta. Întrebă:</p>
               <p rend="justify">—  Tată, mă auzi? Cine te-a închis în butoi?</p>
               <p rend="justify">—  Scoateţi-mă de-aici…  Mor! Mă înăbuş.</p>
               <p rend="justify">Cel dintâi, Român Grue luă o daltă şi ciocanul din mâna lui papa Hildebrandt şi, ajutat de Dorondoc şi de Voichiţa, l-au scos pe Toma Neagu la lumină. Arăta îngrozitor şi mirosea de cârmea nasurile. Dar cei trei l-au învelit repede într-o pătură şi l-au dus fuga, la feredeul hanului, să-l spele şi să-l ajute a-şi dezdoi picioarele, gâtul şi spinarea, cocârjate după încăperea butoiului. Întâmplarea a stârnit mirare şi haz în toată uliţa. După ce se curăţă şi se schimbă în straie noi, cumpărate de Voichiţa şi Dorondoc, porunci Frau Elsei să aducă mâncare şi băutură. Şi îndată porni o petrecere ca aceea, cu prietenii şi cu mulţi muşterii. Numai Radu Cujbă fierbea în oală seacă. Îl înmărmureau privirile de gheaţă ale Voichiţei, iar la glumele prietenilor lui Grue îi venea să urle de mânie.</p>
               <p rend="justify">—  Jupân Cujbă, om fără drujbă, unghie de gaie, coadă de tigaie, cap de udubaie, plin numai cu paie…</p>
               <p rend="justify">Fie ca să-şi tămăduiască oasele şi măruntaiele zdruncinate, fie de bucurie c-a scăpat de satirul călăului, TomaNeagu se întrecea cu cei tineri în băutură şi în glume. Dorondoc îi cânta:</p>
               <p rend="justify">—  Să trăieşti întru mulţi ani, cu vin bun de Drăgăşani!</p>
               <p rend="justify">Voichiţa a cercat să domolească graba părintelui său în deşertarea paharelor, dar fără izbândă:</p>
               <p rend="justify">—  După atâta zdruncinătură, după ce-am trecut prin atâtea primejdii, m-a cuprins nestins dor de viaţă. Vreau să petrec!</p>
               <p rend="justify">Folosind clipa de tăcere, Radu Cujbă, înfuriat că nimeni nu-l băga în seamă, întrebă, vrând să-şi arate grija pentru…  Socru.</p>
               <p rend="justify">—  Dar de ce-aţi plecat din Bucureşti?</p>
               <p rend="justify">—  De răul lui vodă! Răspunse repede şi înţepat Voichiţa. L-a omorât pe unchiul Iordache. Şi cum însumi am legături cu banul Mihai…</p>
               <p rend="justify">—  Tu, Voichiţa mea! Legături cu acel răzvrătit?</p>
               <p rend="justify">—  Nu sunt Voichiţa dumitale! Inelul de logodnă ţi l-am înapoiat: ştii în ce…  Vitejeşti împrejurări.</p>
               <p rend="justify">—  Te poftesc a nu mă înjosi, faţă de…</p>
               <p rend="justify">Fata nu ţinu seama de „poftirea” lui Cujbă şi îşi urmă gândul până la capăt, mărturisind că numai răuvoitorii, slugoii lui Alexandru vodă şi proştii nu vor să ştie că banul Mihai este omul de care ţara are nevoie acum, ca să se mântuie din robia otomană. Neagu zise, cu admiraţie:</p>
               <p rend="justify">—  Auzi, Radu Cujbă, ce fată isteaţă şi vitează am?</p>
               <p rend="justify">—  Vitează? De ce?</p>
               <p rend="justify">—  Pentru că a ştiut să scape din ghearele călăilor lui vodă, călăi printre care te prenumeri şi ticăloşia ta! Îl înfieră Român Grue.</p>
               <p rend="justify">—  Nu îngădui! Ţipă „ticăloşia” sa.</p>
               <p rend="justify">—  Ce, ce nu îngădui? Îl pocni cu vorba Toma Neagu. Că ăsta-i adevărul.</p>
               <p rend="justify">—  Rangul meu! Sunt din neamul Cujbă, care…  Aici sări Micloş, cu duhul lui de cavaler rătăcitor:</p>
               <p rend="justify">—  Un nobil îşi apără onoarea şi faima cu spada!</p>
               <p rend="justify">—  Eu, Radu Cujbă, nu mă bat cu orice ţărănoi…!</p>
               <p rend="justify">—  Norodul l-a pus în cântec pe acest…  Ţărănoi! Îşi apără Dorondoc prietenul: Verde foaie ca lipanul, Român Grue Grozovanul mi ţi-l bate pe Dudău şi ne mântuie de rău…  Şi-a luat acuma slujbă, să mi-l bată şi pe Cujbă…</p>
               <p rend="justify">Ca să scape de batjocura celor din jur, Grue zise cu îngăimare:</p>
               <p rend="justify">—  Dacă trebuie…  Neapărat, mă bat. Mai ales Micloş sări în sus de bucurie:</p>
               <p rend="justify">—  Să te văd, Grue, ucenic al meu întru ale spadei!</p>
               <p rend="justify">Feriră repede mesele la o parte, făcând loc pentru duel. Înainte de a scoate sabia din teacă, Grue întrebă, ca să-l înfurie:</p>
               <p rend="justify">—  Ţi-i frică, jupân Radu Cujbă?</p>
               <p rend="justify">—  Frică? De când te urmăresc să te răpun şi să-ţi iau scrisoarea! Măria sa mă face spătar, iar Toma Neagu îmi dă fata de soţie…  Acum, gata! Te răpun…</p>
               <p rend="justify">Grue se răsuci către Calapăr, şoptindu-i:</p>
               <p rend="justify">—  Dacă „voi cădea, mâine luaţi răspunsul de la jude şi-l duceţi măritului Mihai-vodă!</p>
               <p rend="justify">—  Vodă? Clocoti Cujbă. De când?</p>
               <p rend="justify">—  Pentru noi, Mihai este de pe acum voievod! Îi dădu răspuns Voichiţa.</p>
               <p rend="justify">Îndrumător şi judecător, cavalerul Micloş porunci începerea duelului Grue îl ţinu la distanţă, cu multe lovituri, obosindu-l; din când în când, arăta că ştie să se bată, dar îl cruţă. Micloş îl lăuda:</p>
               <p rend="justify">—  Bun ucenic am!…  Nu lovi mişeleşte, nobile Cujbă! Fii cavaler! Aşa…</p>
               <p rend="justify">Cu o mişcare dibace, Grue smulse sabia din mâna potrivnicului. Dar în clipa aceea răsună un şuier ascuţit, iar Ianoş strigă, îndemn pripit:</p>
               <p rend="justify">—  Pe el!…  Pe el, slujitori!…  Hai!…  Hai! Ce aşteptaţi? Împungeţi-l cu suliţele! Mişeilor! Urlă, furios şi nevolnic, văzând că niciunul nu mişca, de parcă i-ar fi înmărmurit o vrajă.</p>
               <p rend="justify">—  Astâmpără-te, cavalere! Îl opri Voichiţa. Nu-ţi mai răci gura degeaba: aceşti oameni sunt în slujba mea.</p>
               <p rend="justify">—  În slujba…  se poticni Cujbă. De un?…  De când? De ce?</p>
               <p rend="justify">—  De când au înţeles şi ei că numai ticăloşii îl mai slujesc pe Alexandru vodă.</p>
               <p rend="justify">—  Nu îngădui! Se răcădui Cujbă, spumegând.</p>
               <p rend="justify">—  Cuminte-cuminţel, jupâne! Îi puse Grue vârful săbiei în piept. Cu cea din urmă sforţare şi limpezime a minţii, Radu Cujbă ameninţă:</p>
               <p rend="justify">—  Vesteşte slujitorii de la Câineni să se aţină. Eu mă aţin la Bran!</p>
               <p rend="justify">—  Aţine-te sănătos! Îi ură Român Grue.</p>
               <p rend="justify">—  Cine o să mă oprească? Se pieptoşi Cujbă.</p>
               <p rend="justify">—  Eu! Zise Voichiţa, smulgându-i cuşma din cap. Dorondoc, scoate-i ciubotele, contăşul, pantalonii. Aşa…  În colţuni şi-n izmene n-ai decât sa te duci până la Alexandru vodă, să te pună strajă la tronul său cel blestemat.</p>
               <p rend="justify">Şi pe când Dorondoc şi Iliuţă îl dezbrăcau, iar lumea râdea cu hohote, Frau Else, gazdă nepărtinitoare, îl luă de mână pe Cujbă şi-l urca ^ scară, să-l adăpostească într-o odaie mai dosnică:</p>
               <p rend="justify">—  Herr Cujba, dumneata locuieşti la „Butoiul de Aur”, până s-or uita relele pe care le-ai făcut.</p>
               <p rend="justify">După ce coborî iar scara în mijlocul muşteriilor, Frau Else abia mai prididea cu adusul fripturilor, salatelor, vinului. Mai cu gluma, mai cu seriosul, dar toţi bucuroşi, fiecare pentru pricina lui, cinstiră din vinul proaspăt adus de peste munţi, regretând că un butoi a fost cuşcă şi ascunziş pentru Toma Neagu. Nu era în pagubă hangiţa: Voichiţa a plătit de două ori vinul cât l-ar fi cuprins, dacă n-ar fi fost ceea ce o ciudată întâmplare l-a făcut să fie.</p>
               <p rend="justify">În cinstea vinului şi mesenilor petrecăreţi.</p>
               <p rend="justify">—  Trăgând cu ochiul la Voichiţa şi la Grue, Dorondoc a ticluit o ghicitoare:</p>
               <p rend="justify">—  Măi Grue, măi Grue, vin să-ţi spun o bucurie: la nunta ta cine joacă? Sfânta poamă busuioacă…</p>
            </div>
            <div type="div2">
               <head>Ultima încercare a şarlatanului.</head>
               <p rend="justify">Aşa cum a făgăduit judele Sibiului l-a chemat pe Grue şi i-a dat scrisoarea către banul Mihai, însoţită de o placă de aramă gravată cu stema Transilvaniei.</p>
               <p rend="justify">Au străbătut munţii Parâng, pe cărări tainice, numai de ciobani ştiute. Au urcat, în multe locuri, cu caii de frâu, pe cărări înguste şi prăpăstioase, pe sub cleanţuri ameţitor de înalte. Moţoc izvodea cântare, în cinstea priveliştii:</p>
               <p rend="justify">—  Munţii Parâng multe doruri strâng; prin adinei ponoare, cu limpezi izvoare, doruri căprioare…</p>
               <p rend="justify">Şi Calapăr găsea că-i minunat de frumos, dar şi de înspăimântător:</p>
               <p rend="justify">—  Un pas greşit şi bâldâbâc farafastâc, drept în gheenă.</p>
               <p rend="justify">—  Chiar aşa, dârdâi Iliuţă. Uite ce vultur mare colo, în cleanţ.</p>
               <p rend="justify">—  Pajură, băieţaş! Ocheşte-o cu praştia, îl întărită Calapăr. Că la Sibiu, un pui de sas te-a dăscălit tot timpul cu praştia.</p>
               <p rend="justify">—  Am prins meşteşugul, dar…  Să văd de-o nimeresc.</p>
               <p rend="justify">Dar cum se opriră drumeţii, pajura fâlfâi din aripile-i mari şi se-hălţâ în zbor. Iliuţă a rotit praştia şi piatra slobozită a lovit într-o aripă. S-a răsucit uriaşa pasăre pe-o parte, a bătut tare din aripa sănătoasă şi s-a lăsat jos, pe-un tăpşan, cu iarbă deasă şi ţepoasă. Încurajat de isprava-i, băiatul s-a căţărat până la tăpşan, i-a pus cuşma în cap, să nu-l sfâşie cu pliscul, a luat-o şi-a coborât-o la cărare: era mult mai mare ca un gânsac bătrân. Acum îi părea rău c-a lovit-o: sângele parcă-i curgea lui dintr-o rană nevăzută. Calapăr îl mângâie, ajutându-l să-i lege aripa, şi-o luară cu dânşii:</p>
               <p rend="justify">—  O îngrijeşti până se tămăduieşte şi poate-o îmblânzeşti, că-i tânără. Bandajată, o puseră într-o desagă şi-o atârnară la oblâncul lui Suru, calul lui Iliuţă. Poposiră la un izvor şi prânziră. Pajura privea la ei cu ochi de gheaţă şi nu vru să mănânce carne friptă.</p>
               <p rend="justify">—  Trebuie să vânăm o lighioană, ceva, zise Grue, să hrănim pasărea asta.</p>
               <p rend="justify">La coborâş, intrară într-o pădure de brazi şi drumul se făcu mai uşor. Apoi dădură într-o poiană largă, la marginea căreia se afla o stână cu oi multe şi dulăi voinici. Opriră şi aşteptară ca baciul să domolească înverşunarea zăvozilor, care săreau la cai să-i sfâşie, nu alta. Speriată peste măsură, pajura izbea cu clonţul şi se zbătea să iasă din desagă.</p>
               <p rend="justify">Oameni prietenoşi, dornici de musafiri, ciobanii îi primiră cu drag, îi ospătară cu mămăligă de mei, urdă şi caş, brânză de burduf şi pastrama de capră. Pajura căpătă o bucată de carne de oaie. O vreme se îndeletniciră cu povestirea unor întâmplări puţin obişnuite, auzite prin munţii şi satele pe unde se petrec cu turmele. Istorisiră şi cum au vânat, astă-pri-măvară, un zimbru, al cărui cap, cu coarne groase frumos arcuite, îl cură-ţiseră de piele şi-l ţineau ţintuit în peretele stânei, ca podoabă.</p>
               <p rend="justify">—  Ce bine seamănă cu stema Moldovei, observă Grue, îmi aminteşte de satul meu din Munţii Ceahlăului şi mă înduioşez.</p>
               <p rend="justify">Dormiră o noapte în stână, iar dimineaţa, la plecare, în afară de un burduf de brânză, o bucată de pastrama, baciul dărui lui Român Grue şi capul de zimbru.</p>
               <p rend="justify">—  Să-ţi aducă aminte de noaptea petrecută în poveşti, la stâna din Parâng.</p>
               <p rend="justify">Pe drum, Calapăr băgă de samă că poartă cu dânşii stema Transilvaniei dată de judele Sibiului, că pajura ar putea fi stema Ţării Româneşti, iar acum cu capul de zimbru au şi stema Moldovei.</p>
               <p rend="justify">—  Întocmai, măi Răpalac, cetitor în zodii şi-n stele, izvor de zicale şi scormonitor de istorie.</p>
               <p rend="justify">Pe înserate poposiră la schitul Iezeru; dar pe banul Mihai nu l-au aflat acolo; plecase lăsând vorbă că, împreună cu Preda şi Stroe Buzescu, s-au adăpostit în mânăstirea Căluiu, dintre dealurile Olteţului. Acolo, vorbeau despre neîndurarea lui Alexandru vodă:</p>
               <p rend="justify">—  Nu mă iartă, dragii mei, zicea Mihai, cu îngândurare. Nu mă iartă, dar tremură de frica mea. Şi are destui ticăloşi şi vicleni care-mi adulmecă urma. Ştiu şi cu cât îi plăteşte vodă ca să mă ucidă.</p>
               <p rend="justify">—  Atunci de ce nu pleci la Ţarigrad să tocmeşti domnia?</p>
               <p rend="justify">—  Aştept o veste foarte însemnată. Trebuia să vină la schitul Iezeru, dar mă simţiseră răii şi a trebuit să plec.</p>
               <p rend="justify">—  Fii cu ochii în patru, bane Mihai! Stărui Stroe.</p>
               <p rend="justify">—  Da, dar să nu ne arătăm nici prea îngrijoraţi, că ne scornesc călugării din Căluiu nume de fricoşi! Zâmbi uşor Mihai.</p>
               <p rend="justify">Din uşa chiliei, Preda văzu intrând pe poartă un rădvan tras de doi cai suri, cu un surugiu argeşan, după port; opri în faţa stăreţiei şi din el coborî o femeie tânără care urcă repede în pălimarul îngust al arhondaricului.</p>
               <p rend="justify">—  Bane Mihai! Strigă cu uimire Preda Buzescu, a venit Velica, doamna lui Vlad vodă…</p>
               <p rend="justify">—  Întâmpin-o tu şi deocamdată nu-i spune că sunt aici.</p>
               <p rend="justify">Aproape în aceeşi clipă, ieşind din chilie, Stroe Buzescu dădu nas în nas cu trei călugări. Apropiindu-se de pălimar, călugării se aşezară în rând, iar cel mai voinic, smucindu-şi rantia, trase sabia urlând:</p>
               <p rend="justify">—  Stroe Buzescu, dă-te prins!</p>
               <p rend="justify">—  De ce, mă rog? Şi cui? Ţie, care intri hoţeşte în casa mea? Se miră Stroe, aproape vesel.</p>
               <p rend="justify">—  Adăposteşti un răzvrătit împotriva domniei.</p>
               <p rend="justify">—  Nu cunosc un răzvrătit împotriva domniei, ci doar împotriva unui tiran, al cărui loc este în ştreang, nu în scaun domnesc.</p>
               <p rend="justify">—  Da? Te dai pe faţă şi tu cu nume de împotrivitor domniei?</p>
               <p rend="justify">—  Şi, mă rog, cine eşti tu de cutezi a pătrunde tâlhăreşte, aici, în ctitoria noastră, a Buzeştilor?;</p>
               <p rend="justify">—  Sunt aga Scarlatache Dudău!…  Te străpung…!</p>
               <p rend="justify">Fulgerător, Stroe trase sabia şi începu lupta. Răcnetele şi zăngănitul armelor o sperie pe Velica doamna. Ieşind în uşa stăreţiei, întrebă cu mirare:</p>
               <p rend="justify">—  De ce-aţi tras spadele, boieri dumneavoastră? Luptând, Stroe Buzescu dădu răspuns:</p>
               <p rend="justify">—  Acest mişel intră hoţeşte în ctitoria noastră şi, cutează a ne batjocori.</p>
               <p rend="justify">—  Îl cunosc, e aga Dudău! Îl ţinti tânăra doamnă cu privirea. Am stat numai o săptămână în Bucureşti şi de trei ori m-a oprit pe uliţă, samavolnic.</p>
               <p rend="justify">—  Pentru că şi…  Domnia ta eşti un fel de suveică a răzvrătirii, o înfruntă aga. Măria sa zice că vrei tronul Moldovei şi al Ţării Româneşti. Dar v-am prins, cuibar de răzvrătiţi! Am în pădure treizeci de slujitori. Cu un şuier îi aduc în mânăstire şi…</p>
               <p rend="justify">—  Şi ce vrei să faci cu ei? Să-i pui să se roage la sfinţii de pe pereţi? Îl batjocori Buzescu.</p>
               <p rend="justify">Aga nu răspunse batjocorii, ci se lăudă că are ştire din Sibiu, că „răzvrătitorul cel mare” aşteaptă aici pe un slujitor al lui, Român Grue, cu scrisoare de la judele acelei cetăţi.</p>
               <p rend="justify">—  Are Alexandru vodă iscoade aşa de agere, pretutindeni? Întrebă Velica doamna.</p>
               <p rend="justify">—  Are! După acel Grue s-a dus Radu Cujbă, dar…  Şi-atunci am hotărât să iau eu taurul de coarne: atac Căluiul, prind şi pe răzvrătit şi scrisoarea…  Şi după cum se vede, am noroc: duc legaţi, la picioarele tronului, patru dintr-o dată. Unde-i banul Mihai? Spune, că te străpung!</p>
               <p rend="justify">—  Sunt aici! Grăi banul Mihai apărând în uşa chiliei.</p>
               <p rend="justify">—  Loviţi-l; porunci, fără să bage de seamă că nu prea are cui: fiindcă cele două ajutoare, în rantii călugăreşti se-nghesuiau în scara stăreţiei, dârdăind de frică. Prindeţi-l! Ce staţi? Vă temeţi de sabia lui? Dă cu stingă, de aceea sperie. V-a încremenit privirea lui?</p>
               <p rend="justify">—  Adună-ţi, agă, slujitorii şi pleacă, repede, de-aici, porunci Mihai Dudău înţepeni o clipă şi bâlbâi:</p>
               <p rend="justify">—  Da…  Înţeles, plec mă…  Măria ta…  Dar mă spânzură vodă, dacă…</p>
               <p rend="justify">—  Dacă te spânzură el, surise Mihai, îmi uşurează mie povara Ocara asta desăvârşi în inima lui Dudău o răsturnare ameţitoare; vorbi aprinzându-se stacojiu la faţă.</p>
               <p rend="justify">—  Sunt… Am putere, măria ta! Pot lupta şi cu cinci de-odată. Jur credinţă măriei tale, pe veci!</p>
               <p rend="justify">—  Cum adică? Se încruntă banul Mihai. Ai venit cu gând ucigaş şi juri să mă slujeşti cu…  Credinţă? Haida-de!</p>
               <p rend="justify">—  Jur în faţa altarului! Îngăduie-mi să fiu sluga cea mai de rând, îngenunchie Dudău, ca să-mi pot dovedi credinţa…  Jur!…  Jur…!</p>
               <p rend="justify">—  Fie! Porunceşte slujitorilor să se risipească! Surise hanul Mihai.</p>
               <p rend="justify">—  Poruncesc!…  Poruncesc îndată!…  Şi porni pripit, vorbind întru sine, cam în felul călăului de pe podişca osândelor din Bucureşti: Vai, ce privire la omul ăsta!…  Ce glas!…  Şi-n mână, paloş de flacănă…</p>
               <p rend="justify">Mihai se apropie de Velica doamna, rămasă şi ea, în uimire, acolo, în pălimarul stăreţiei, aşteptând sfârşitul acestei caraghioase întâmplări.</p>
               <p rend="justify">—  Doamnă, iertare cer că te-am întâmpinat cu sclipire de paloş, iar nu cu zâmbet şi voie bună, cum s-ar fi cuvenit, întru cinstirea nepreţuitei tale frumuseţi.</p>
               <p rend="justify">—  Încă o dată m-am încredinţat, Mihai, că tu zămislit eşti a fi oştean şi ocârmuitor. Paloşul pare o prelungire a mâinilor, a făpturii, a luminii tale, care, din fiinţa ta se resfiră peste lume.</p>
               <p rend="justify">—  Doamnă Velica, mă copleşeşti…  Pofteşte, rogu-te, în chilioara noastră, la sfat.</p>
               <p rend="justify">Intrând şi aşezându-se în jilţul de stejar oferit de Mihai, Velica surise cuminte, vrăjit de gingaş şi urmă vorba:</p>
               <p rend="justify">—  Mihai, am venit să te rog şi eu, ca şi Stanca soţia ta, ca şi Sima, soţia lui Stroe, ca şi tata Ioan Norocea şi încă o mie alţii, să te fereşti d; n calea mişeilor. Să fii cu băgare de seamă. Căci tu, Mihai, în clipa asta e amărăciune, năduf, umilinţă şi durere, întruchipezi nădejdea şi lumina noastr* a tuturor.</p>
               <p rend="justify">—  Trelica are dreptate! Adeveri Stroe Buzescu, aşezându-se Pe îaiJ^' să-i aibă, pe Mihai şi pe Velica doamna, în faţă, să-i audă şi să-i a 1</p>
               <p rend="justify">—  Cu ajutorul vostru, prieteni. Îndată ce-mi vine răspunsul de la Sibiu, plecăm, hotărî, privind cum, în ogradă, aga Dudău îşi suduia slujitorii cărora nu le venea a crede schimbarea la faţă a căpeteniei.</p>
               <p rend="justify">—  Eu şi Preda te însoţim, bane Mihai.</p>
               <p rend="justify">—  Sfatul meu este să mergi la Ţarigrad, povăţui Velica, să-ţi rân-duieşti treburile domniei cu prietenii de acolo. Îţi dau scrisoare către paşa Ahmet şi către un cămătar. Iei bani, cât îţi trebuie, în numele meu. Eu şi tata rânduim lucrurile în Transilvania, cum e mai bine. De altfel, scrisoarea de răspuns care-ţi va veni, nădăjduiesc, de la Sibiu, poartă iscălitura craiului Sigismund Bathory şi-i adresată, cu rugăminţi, marelui vizir Sinan paşa. N-am adus-o eu, de teamă să nu fiu prădată.</p>
               <p rend="justify">Stabiliră să plece prin Strehaia, să ocolească Craiova şi să treacă Dunărea pe la Tumu Severin, Stroe ieşi să dea porunci pentru săvârşirea pregătirilor. Rămaşi singuri, Velica şi Mihai tăcură câteva clipe, lăsând să grăiască privirile şi amintirile de acum patru ani, din vremea nunţii de la Tecuci.</p>
               <p rend="justify">—  Ai vrut să mă salvezi de la o mare ruşine: eram mireasa răpită…  Cele trei luni cât a trăit Vlad vodă, becisnicul meu soţ, când m-am visat doamnă a două ţări: să unesc Moldova cu Ţara Românească. Acum, ca şi tatăl meu, mă zbat între Iaşi, Târgovişte, Piteşti şi Alba Iulia. Cinci nobili transilvăneni mă cer de soţie. Dar tata m-a făgăduit lui Aron…</p>
               <p rend="justify">—  Răpitorului?</p>
               <p rend="justify">—  Acum domn în Moldova. Iar mama Stana e încă încredinţată că sunt ursită a întruchipa unirea ţărilor române. Înţelegi?</p>
               <p rend="justify">—  Ş Ştiu că acesta era visul cel mare al unchiului tău Petru voievod, cel cu sânge basarab şi muşatin.</p>
               <p rend="justify">—  Cine mai poate nutri, azi, vis măreţ şi cutezător ca acesta?</p>
               <p rend="justify">—  Cutezarea lui ameţeşte; dar cineva tot va ti^bui să cuteze. Va trebui! Rosti, cu hotărâre, marele ban.</p>
               <p rend="justify">Se aşternu tăcere. Mihai luă dreapta Velicăi şi o mângâie încet, cu o nebănuită gingăşie. Când auzi paşi urcând scara în pălimar, doamna îşi trase mâna încet, apăsând şi făcând-o pumn, în palma iui puternică şi fierbinte. Lucirea diamantului din inel se înfrăţi cu sclipirea lacrimilor din ochii femeii şi cu fulgerarea din ochii bărbatului. Vraja învăluitoare ca o pânză do raze ţesută cu aripi de aur a fost sfâşiată de un glas puternic, bărbătesc:</p>
               <p rend="justify">—  Sunt Român Grue: aduc răspuns dorit şi aşteptat.</p>
               <p rend="justify">Ieşindu-i cu grabă în cale, banul Mihai luă scrisoarea, o citi, cu încruntare din sprâncene, mulţumi şi, luminându-se la faţă, o întinse doamnei Velica:</p>
               <p rend="justify">—  Transilvănenii ne ajută. Plecăm, fără zăbavă.</p>
               <p rend="justify">—  Vei fi domn, bane Mihai! Îl asigură Stroe Buzescu.</p>
               <p rend="justify">—  Nu râvnesc tronul din deşartă poftă a măririi, prietene Stroe. Dar am de împlinit o poruncă mai presus de mine: să scot ţara din suferinţa, umilinţa şi jalea în care au prăbuşit-o domnii, de la Radu de la Afumaţi încoace.</p>
               <p rend="justify">Privindu-l pe Mihai, Calapăr izvodi, în gând, o ghicitoare despre ochi şi sprâncene: „Sub două păduri întinse, două lacuri aprinse”. Iar Grue nu-şi putu stăpâni pornirea şi zise:</p>
               <p rend="justify">—  Ai grăit, mărite, ca din cugetele noastre. Să trăieşti, măria ta! Să domneşti, cu faimă şi belşug, cu bine pentru ţară şi norod. Fii stavilă vitează în calea multelor rele care ne năpădesc…</p>
               <p rend="justify">Banului Mihai îi plăcu aşa de mult această urare, încât se repezi la Român Grue şi-l strânse în braţe, frăţeşte. Genele Velicăi pâlpâiră des peste lucirea ochilor albaştri. Rosti, cu mâna pe inimă.</p>
               <p rend="justify">—  Mihai, ia-ne jurământ la toţi şase câţi suntem aici, că vom păstra taină despre gândurile tale, până la împlinirea lor.</p>
               <p rend="justify">Banul Mihai era bucuros că tocmai doamna Velica a cerut acest jurământ. Îngenuncheară şi jurară, în şoaptă, dar din adâncul cugetului şi al fiinţei lor.</p>
               <p rend="justify">La întoarcerea în chilie, văzură rânduite în pălimar o pajură cu aripa bandajată, o stemă din bronz a Transilvaniei şi capul de bour cu coarne încovoiate.</p>
               <p rend="justify">—  Cine le-a adus? Întrebă Mihai.</p>
               <p rend="justify">—  Noi, răspunse Grue. Pajura a prins-o Iliuţă. Stema cu turn ne-au dăruit-o sibienii, iar zimbrul e din Carpaţii noştri.</p>
               <p rend="justify">—  Flăcăilor, rânduitu-le-aţi voi anume aşa, sau întâmplarea?</p>
               <p rend="justify">—  Nu, mărite, vorbi Calapăr cu tâlc: aşa vin de la sine: pajura, cele şapte turnuri şi capul de zimbru. Adicătelea…  Trei steme puse împreună la un început de drum…</p>
               <p rend="justify">Mihai îi ţinti cu ochii lui mari negri, frumoşi, grăitori şi nebiruiţi în puterea lor şi şopti ca pentru sine:</p>
               <p rend="justify">—  Ţin seama de tâlcuirea aceasta…  Şi vă mulţumesc, flăcăi, pentru asemenea iscusite semne, închinate mie. De unde sunteţi de loc?</p>
               <p rend="justify">—  Ion Calapăr e din Argeş, Tudor Moţoc zis Dorondoc e transilvănean, de pe Mureş, iar eu Român Grue sunt din Moldova, din Costişa pe Bistriţa.</p>
               <p rend="justify">—  Iar eu sunt din Bucureşti! Sări Iliuţă cu vorba, biruindu-şi sfiala. Dar acu-s cu bădiţa Grue…  se cheamă că-s de pretutindeni…</p>
               <p rend="justify">—  Mă bucur din inimă, prieteni. Şi acum, la drum!</p>
               <p rend="justify">—  Cale bună şi izbândă, Mihai, îl îmbrăţişa Velica doamna. De aici încolo, viaţa ta, voievoade, este una cu viaţa noastră.</p>
               <p rend="justify">Îl însoţea Stroe Buzescu, Român Grue şi prietenii lui, trei slujitori armaţi, Scarlatache Dudău şi diacul Dositei, adică nouă însoţitori, pe cai buni, în straie de negustori. Slujitorii mai aveau câte un cal de schimb. Iliuţă s-a rugat să meargă şi el până la Dunăre.</p>
               <p rend="justify">În frunte, călărea Stroe Buzescu, iar Român Grue şi ai lui încheiau şirul. Mergeau în trapul cailor şi cu ochii în patru. După două ceasuri de mers în trap vioi, poposiră la un izvor. Dintre toţi, Calapăr părea ce] mai îngrijorat. Se întreba în sine: „De ce l-o fi luat banul Mihai pe Dudău cu dânsul? Pentru că i-a jurat credinţă? Pentru că ştie că nu se mai poate întoarce la vodă fără capul măritului Mihai, că şi-l pierde pe-al lui?” Bănuiala i-o întări şi Iliuţă:</p>
               <p rend="justify">—  Aga schimbă priviri piezişe şi şoapte cu slujitorul cel cu pană de cocoş.</p>
               <p rend="justify">—  Să nu-i -pierdem din ochi. Că Dudău e ca un drac; sade şi-ntr-un vârf de ac.</p>
               <p rend="justify">Dorondoc, ca de obicei, îngână doină:</p>
               <p rend="justify">—  Mândra mea, fată bogată, n-arunca privirea roată, că pricepe lumea toată…  Prinde dorul şi ţi-l leagă c-un fir de mătasă neagră, că şi eu mi l-am legat, dar l-a rupt şi mi-a scăpat…</p>
               <p rend="justify">Porniră iar. Iliuţă pândea, cu coada ochiului. Văzu că acel slujitor cu pană de cocoş rămânea în urmă şi-i şopti lui Român Grue:</p>
               <p rend="justify">—  A dat cotul după crângul cela…</p>
               <p rend="justify">Grue făcu semn alor lui şi Calapăr şi Dorondoc galopară după dânsul, îl înconjurară:</p>
               <p rend="justify">—  Încotro, muşteriule?</p>
               <p rend="justify">—  Am uitat ceva…  la izvor.</p>
               <p rend="justify">—  Da? Întrebă Grue. Dă-ncoace răvaşul primit de la Dudău!</p>
               <p rend="justify">—  Ce Dudău? Ce răvaş? Se răsti slujitorul, furios.</p>
               <p rend="justify">—  Acesta din chimir!…  I-l smulse Calapăr, fulgerător de repede.</p>
               <p rend="justify">—  Nu ştiu ce…  Nu pricep slova, se bâlbâi vinovatul.</p>
               <p rend="justify">—  Îl citesc eu…  Zise Grue. A, legaţi-l fedeleş pe dumnealui, de copacul de colo. Să afle ce ticălos răvaş ducea în chimir.</p>
               <p rend="justify">Într-o clipită, Dorondoc şi Calapăr îl legară şi, ca să-l înspăimânte, răpeziră jungherele, înfigându-le în tulpină, la câte un lat de mână depărtare de obrazul şi umărul celui legat. De groază, a leşinat, îl lăsară aşa.</p>
               <p rend="justify">Încălecară şi alergară până-l prinseră din urmă pe banul Mihai. Grue îi şopti la ureche despre răvaşul găsit la slujitori. Banul îşi opri ceata la un mic rateş, nu departe de Strehaia. Se trase mai de-o parte şi citi răvaşul: Prea cinstite agă al Craiovei, pe seară o să ajungem la Strehaia. Tragem la han. Trimite repede acolo nişte oameni cum ne-am înţeles. Cât mai voinici şi mai fioroşi. Eu m-am făcut a mă speria de paloşul răzvrătitului, ca să mă ierte şi să mă ia cu el. L-am făcut să mă creadă de-ai lui…  Nu ne mai scapă din mână. Ca oamenii domniei tale să-l cunoască, scriu că răzvrătitul e îmbrăcat cu haină de catifea albastră, tivită cu blăniţă de jder, cu…”</p>
               <p rend="justify">—  Iuda…  Flăcăilor, îl spintec cu sabia!</p>
               <p rend="justify">Grue căută să-i domolească furia şi-l rugă să nu-şi mânjească mâinile cu sângele unui mişel.</p>
               <p rend="justify">—  Lasă-l în seama noastră: avem noi o răfuială mai veche cu dumnealui, zise şi Moţoc.</p>
               <p rend="justify">—  Ce plănuiţi?</p>
               <p rend="justify">—  O să afli la vreme, măria ta. Te rugăm să porunceşti diacului Dositei să ne-ajute.</p>
               <p rend="justify">Banul Mihai zâmbi şi porunci diacului să împlinească voia lui Grue.</p>
               <p rend="justify">—  Te rog să scrii un răvaş întocmai ca acesta: slova şi cuprinsul; schimbă numai semnele. Adică: „răzvrătitul e îmbrăcat cu surtuc cafeniu din piele de căprioară, poartă cuşmă neagră cu pană de şoim, pantaloni verzi, în picioare ciubote negre, iar chimirul din piele cărămizie, cu nasturi galbeni”…  Calapăr duci tu răvaşul la Craiova! Hotărî Grue.</p>
               <p rend="justify">—  Adică să-l învăţ pe Dudău zicala: cine sapă groapa altuia…</p>
               <p rend="justify">—  Mâine fi-vom la Strehaia.</p>
               <p rend="justify">Preschimbat în olăcarul lui Dudău, Calapăr goni până la Craiova, îl află pe aga Dobrotă şi-i puse răvaşul măsluit în mână. Şi tot în goană se întoarse, să ajungă din urmă ceata banului Mihai. Îndată după miezul nopţii a poposit la hanul din Strehaia, han mare, vechi, totdeauna plin de lume.</p>
               <p rend="justify">Odată cu zorii, au intrat, pe rând, în han, nişte muşterii cam ciudaţi. Grue şi oamenii lui s-au pus cu pânda pe ei, mirându-se de mutrele lor, de caii graşi şi de căruţa cu care călătoreau.</p>
               <p rend="justify">—  Toţi hâzi şi fioroşi, parcă a tunat şi i-a adunat…</p>
               <p rend="justify">—  Ăştia trebuie să fie: namile de fapte ucigaşe, judecară Dorondoc şi Calapăr.</p>
               <p rend="justify">Ospătară pe fugă, aşteptând să vadă ce se întâmplă, gata pentru orice, îl pândeau îndeosebi pe Dudău, care nu intrase în crâşmă, să îmbuce ceva înainte de plecare, ci îşi găsise de treabă afară, pe la cai. Dorondoc se temea c-o fi zăpsit ceva. Grue aştepta ca banul Mihai să coboare din,. Odaie, gata să-i sară în ajutor, dacă fioroşii se năpusteau asupra lui. Se îngrijoră mai ales, când văzu că Dudău se apropie de unul dintre ei, care se purta ca o căpetenie. Îi vorbi în şoaptă, fără a se feri de Iliuţă, aflat pe-aproape:</p>
               <p rend="justify">—  Mă bucur că aţi sosit la vreme…  Acuş coboară din odaia lui…  Şopti Dudău.</p>
               <p rend="justify">Fioroşii nu rostiră cuvânt, ci-l măsurară închjorcoşaţi, cu ochi de foc.</p>
               <p rend="justify">—  Asta-i, mă? Întrebă unul, iar căpetenia răspunse înşirând:</p>
               <p rend="justify">—  Cuşmă, contăş şi ciubote, cum ne-au spus…  Pantaloni de postav verde. Asta-i, ce mai?! Pe el!</p>
               <p rend="justify">Dudău se sperie, văzându-se prins în funie:</p>
               <p rend="justify">—  Ce? Ce-aveţi cu mine?</p>
               <p rend="justify">—  Las' că ştim noi!…  Ai să afli şi tu, la vreme…  Nu trage spada, nenicule, că-i dă pomană! Te-am umflat, tămâie…</p>
               <p rend="justify">—  Nu-s eu omul, ci altul…  pe acela…</p>
               <p rend="justify">—  Fleanca!…  Nu se prinde…  Dă spada!</p>
               <p rend="justify">Văzându-se încolţit din toate părţile, Dudău ţipă deznădăjduit:</p>
               <p rend="justify">—  Eu sunt aga Dudău!</p>
               <p rend="justify">—  Spune-o mutului, tămâie răzvrătită!…  Dă cuşma şi contăşul, s-avem semne şi dovadă!</p>
               <p rend="justify">—  Pe banul Mihai să-l…  Nu pe mine! Se dădu de gol.</p>
               <p rend="justify">—  Ştim noi mai bine!…  Dă şi chimirul, că-i dă preţ.</p>
               <p rend="justify">—  Vă rog, nu sunt eu…  Pentru altcineva aţi fost tri…  Eu sunt aga Dudău, omul măriei sale! Agă…!</p>
               <p rend="justify">—  Agă?! Te dai mare? Şi, cu câţiva pumni îl ameţiră bine, îl apucară de mâini şi de picioare, îl puseră în căruţă, îl legară bine de leuci şi dădură bici cailor, fără să le pese de urletele-i deznădăjduite.</p>
               <p rend="justify">Privind cum se depărtează pe drumul Craiovei, Calapăr rosti filosofic:</p>
               <p rend="justify">—  Toată pasărea pe limba ei piere. Să-i fie de bici în ziua de ciomag, c-a fost şi codat şi colţat şi isteţ şi-ndrăzneţ şi nătăfleţ!</p>
               <p rend="justify">În clipa asta, intră în sală banul Mihai şi întrebă, din priviri, de ce-i atâta veselie.</p>
               <p rend="justify">—  Pentru că pe Dudău o să-l judece ai lui, răspunse Grue, iar Calapăr adaose:</p>
               <p rend="justify">—  Cu râsul şi cu glumele se culeg toamna prunele. Cei care l-au luat jură că eşti domnia ta, bane Mihai. Şi bine-ar fi să se dumirească, numai după ce i-or tăia capul.</p>
               <p rend="justify">—  Pe cai şi la drum! Porunci banul Mihai.</p>
               <p rend="justify">La Dunăre, Român Grue, Calapăr şi Dorondoc se opriră. Priviră cum treceau banul, Stroe Buzescu şi diacul, spre Vidin. Clipoceau valurile ffu-viului pe lângă barcă, parc-ar fi vorbit şi le-ar fi urat izbândă. Zise Român Grue:</p>
               <p rend="justify">—  Aş fi vrut să văd şi eu Ţarigradul, dar…  Trebuie să pregătim întoarcerea măriei sale Mihai vodă, că ştiţi vorba: nici două săbii într-o teacă, nici doi domni într-o ţară săracă. Hai, Iliuţă, că de nu erai tu, Dudău îndeplinea năsâlnica poruncă.</p>
            </div>
            <div type="div2">
               <head>Sub ocârmuirea acelui bărbat deosebit „am stârnit furtuna cea mare”</head>
               <p rend="justify">Cât a umblat banul Mihai prin Ţarigrad, ca să dobândească domnia, Român Grue şi prietenii lui au săvârşit alte isprăvi şi chiar năzbâtii, după năravul lor. De pildă, au scos o turmă de oi din mâna unor gelepi turci; au întors din drumul spre Giurgiu o caravană cu saci de grâu şi una cu putini de miere şi sloiuri de ceară, trimise de Alexandru vodă ca peşcheş la sultan, ca să-şi întărească domnia. Au scos din ghiara unui ienicer un copil de patru ani, furat de la o familie din Gherghiţa. Dar asemenea isprăvi săvârşeau şi alţii, aşa că socotim că nu e nevoie să le mai povestim pe larg.</p>
               <p rend="justify">Moţoc Dorondoc s-a logodit cu Măria lui Pătraşcu din Novăceşti. Inima lui Calapăr tânjea după Frau Else, hangiţa de la „Butoiul de Aur”.</p>
               <p rend="justify">Numai Român Grue o aştepta pe Voichiţa, bejenită la Sibiu de răul lui Alexandru vodă şi a lui Radu Cujbă, care se încăpăţâna să-i poarte sâmbetele. Îl ardea dorul să zboare la Voichiţa, dar Radu Buzescu îi ceruse să rămână în Bucureşti, să-l primească pe Mihai vodă cu alai mare. De altfel, acolo, în surghiun transilvan, Voichiţa şi Velica doamna lucrau de sârg, tot pentru tocmirea domniei lui Mihai.</p>
               <p rend="justify">Radu Cujbă răspândi zvonul că fata vornicului Neagu s-ar fi căsătorit, cu un nemeş bogat şi papistaş. Pentru că Român Grue suferea amar. Calapăr îl copleşea cu sfaturile: „Păzeşte gâsca, mai ales când vezi c-o descântă vulpea; nu călca şarpele pe coadă şi nu întărită ursul când doarme; nu pune degetul între ciocan şi nicovală; nu da cu piciorul, c-ajungi să-i duci dorul; cine vara n-are minte, iarna nu mâncă plăcinte; nu mer-ge-n pădure fără secure; nu cată nod pe pod, că prostia şi ura te dau de-a dura”…</p>
               <p rend="justify">Cu atare filosofie, în care vorba era regină, cei trei, adică trei şi jumătate, dacă-l numărăm şi pe Iliuţă, au trăit câteva luni, închinându-se la sfân-tul Aşteaptă, până au avut prilejul fericit să-l primească pe Mihai vodă domn în ţara sătulă de jafuri, biruri, dijme, plocoane, sărăcie şi umilinţi, pricinuite de domni porecliţi Mihnea Turcitul, Ştefan Surdul, Alexandru cel Rău. Ei au îndatorat ţara la o mare mulţime, peste patru mii, de ieniceri şi cămătari, ajunşi adevăraţi stăpâni, peste capul voievodului. Jefuiau case, sate, oraşe. Trimiteau totul peste Dunăre. Ei pedepseau, spân-zurând ori descăpăţânând pe împotrivitori. Adică „vai şi-amar”, vorba lui Toma Neagu aflat, acum, la Sibiu, între pribegi.</p>
               <p rend="justify">Pe Mihai vodă l-au primit cu mare bucurie. Mulţi credeau că, îndată ce se va aşeza în scaun, el va dezlănţui război de dezrobire. Dar nu s-a întâmplat tocmai aşa; de aceea nerăbdătorii au început cârtirea:</p>
               <p rend="justify">—  Domnie nouă cu năravuri vechi…  Tot ienicerii şi cămătarii fac ce vor…</p>
               <p rend="justify">Dar ceea ce urmărea a săvârşi măria sa avea nevoie de pregătiri mari, în taină, să nu simtă vrăjmaşii. Pentru treburi mai de îndrăzneală şi nedezminţită credinţă, Mihai vodă l-a chemat la sine pe Român Grue şi l-a trimis la Suceava. Ştia că are un armăsar bun, care înghite depărtările ca pe nimica. A plecat cu prietenii săi, într-un galop neostoit, s-o întâl-neuscă pe Velica doamna care, de trei luni, era soţia lui Aron vodă al Moldovei.</p>
               <p rend="justify">În a şasea zi s-au întors şi s-au înfăţişat măriei sale, povestind cele săvârşite în acea solie de taină.</p>
               <p rend="justify">—  Măria sa Aron vodă a zis aşa: „Dezlănţuim furtuna cea mare!'„…  La plecare, Velica doamna mi-a dat ăst răvaş, să-l citeşti măria ta, când fi-vei singur la ceas de taină. Iar mie dăruitu-mi-a inel pentru logodnica mea.</p>
               <p rend="justify">—  Frumos şi scump inel. Să-mi înfăţişezi şi mie logodnica…</p>
               <p rend="justify">—  Măria ta, eu…  se poticni Grue, vinovat.</p>
               <p rend="justify">—  Ai săvârşit vreo poznă? Încruntă măria sa sprinceana.</p>
               <p rend="justify">—  Da; am stâlcit în bătaie un ienicer.</p>
               <p rend="justify">—  Când ai mai avut vreme şi pentru… Năzbâtii? Se supără vodă.</p>
               <p rend="justify">—  Nu pot suferi batjocura şi nedreptatea: îmi ies din fire.</p>
               <p rend="justify">—  Ci, n-ai auzit porunca mea: să nu s-atingă nimeni nici de un fir de păr din capul unui otoman? Unde-i cel bătut?</p>
               <p rend="justify">—  Închis la straja căpitanului Balotă. Merita o chelfăneală: să nu-şi mai bată joc de noi. Şi iertare, dar nu prea înţeleg porunca măriei tale.</p>
               <p rend="justify">—  Nici tu, Calapăr, nu înţelegi tâlcul poruncii mele? Îşi muie glasul măria sa, ţintind privirea spre flăcăul oprit ceva mai încolo.</p>
               <p rend="justify">—  Eu înţeleg cum vrei măria ta să înţeleg. De-o pildă: să-i tragem otomanului un zavrac zdravăn, chiar fi aţe cu moartea. Dar măria ta să nu ştii despre asta nimic. Iar când afli, pe săvârşitorii faptei aspru îi cerţi, cu biciul, la butuc. Şi zici către acel ticălos: „Nu domnul, ci ţara se mânie; o mânie nedomolită. Dacă aş avea oaste puternică…  Ehei, aş şti eu pe cine să domolesc”…</p>
               <p rend="justify">—  Ai înţeles întocmai tâlcul poruncii mele!</p>
               <p rend="justify">—  Atunci, măria ta, porunceşte osânda, plecă Grue fruntea.</p>
               <p rend="justify">—  Poruncesc încă trei asemenea fapte. Asta ţi-i osânda! Ai înţeles?</p>
               <p rend="justify">—  Bună şi dreaptă osânda, măria ta!</p>
               <p rend="justify">—  Da; când domnul nu poate, ţara are drept să se apere de samavolnicii. Dar domnul…  Domnul mai aşteaptă! Deşi a ven.it pe luptat şi biruit.</p>
               <p rend="justify">—  Şi va să-mi tai capul, măria ta?</p>
               <p rend="justify">—  Dacă s-ar putea lipi la loc, în clipa asta ţi l-aş reteza, ca să vadă emirul cât de credincios sunt eu sultanului, iar ţie ca să-mi ^rât supărarea şi amarul că ţi s-a risipit, aşa repede încrederea în mine.</p>
               <p rend="justify">—  De un an aşteptăm…  Aşteptăm şi privim cum ienicerii jupoaie ţara. În loc să ne batem, ne însoţim cu mucenica Răbdarea şi ne închinăm sfântului „Aşteaptă”, ne legănam în braţele mucenicului „Lasă-mă-să-te-las” şi aducem păgâne osanale emirului şi sultanului Murat.</p>
               <p rend="justify">Calapăr privi faţa chinuită a voievodului şi-şi dojeni prietenul:</p>
               <p rend="justify">—  Tu n-ai prea răbdat, Grue; cam ades ai luat-o razna. Iar acum cutezi prea mult înaintea măriei sale.</p>
               <p rend="justify">—  Totuşi, Grue are dreptate: dacă n-om spune noi măriei sale ce simte şi gândeşte norodul, cine să-i spună? Întrebă Dorondoc. Durerea ne întunecă mintea. Jumătate din Novăceşti, scrum! Prin târg, dughenile golite. Mari turme de oi sunt împinse spre Dunăre şi date gelepilor. Sute de copii furaţi… Grâul şi mierea…</p>
               <p rend="justify">—  Multe fapte de vitejie va trebui a săvârşi, ca să vă iert cutezanţa cu care-mi vorbiţi, strângându-mi inima în cleşte de gheaţă.</p>
               <p rend="justify">—  Prea bine, măria ta, glăsui iar Moţoc, să ne gândim la Alexandru împărat Machedonul, când Darie împărat i-a trimis două rotile, două ra ele, doi saci cu sămânţă de mac şi o scrisoare, cu vorbe ca acestea: „Să ştii că înţelepciunea tinerilor scurtă este. Iată că ţi-am trimis două rotile să te joci, două racle să le umpli cu haraci; doi saci cu sămânţă de mac s-o numeri, ca să afli numărul oştirii mele”…</p>
               <p rend="justify">—  Aşa-i, Moţoace! Surise măria sa. Şi ştiu că Alexandru n-a numărat, ci a pus sămânţă de mac în cozonac şi l-a mâncat, iar lui Darie împărat i-a trimis, drept mulţămită, o traistă de piper să-l mănânce cu toţi ai lui; poate aşa vor afla că macedonenii sunt lei, iar perşii sunt oi.</p>
               <p rend="justify">Paşii ţanţoşi, pintenii sunători şi glasul furios al emirului întrerupseră vorbirea din pălimarul Curţii domneşti, dintre domn şi ţară:</p>
               <p rend="justify">—  Mă plâng paşei din Rusciuc! Răcni dregătorul.</p>
               <p rend="justify">—  Pentru ce, cinstite emir? Întrebă vodă cu bine ascunsă mirare.</p>
               <p rend="justify">—  Şi marelui vizir mă plâng! Şi padişahului! Înteţi strigarea.</p>
               <p rend="justify">—  Înnoiesc întrebarea: pentru care pricină, emir al măritului sultan? Stărui vodă, fără a-şi pierde calmul.</p>
               <p rend="justify">—  Uite cum tremur de mânie!…  Nişte ghiauri au cutezat să se atingă de ienicerul Selim!</p>
               <p rend="justify">—  Nemaipomenit! Plesni măria sa din plame, a multă mirare. Mărite emir, cunoşti făptaşii…  Nelegiuirii?</p>
               <p rend="justify">—  Îi cunoaşte ienicerul.</p>
               <p rend="justify">—  S-a sfârşit cu noi…  Şopti Grue către ai lui.</p>
               <p rend="justify">—  Auziţi, slujitorii mei? Se răsuci vodă către cei trei.</p>
               <p rend="justify">—  Auzit, măria ta! Strigară tare, într-un glas, să nu se simtă teama.</p>
               <p rend="justify">—  Poruncit-am eu ori nu să fie stropşiţi toţi răufăcătorii, jefuitorii şi tâlharii? Toţi cei care s-ating de oamenii măritului padişah?</p>
               <p rend="justify">—  Poruncit, măria ta! Adevereşte Român Grue, cu tărie.</p>
               <p rend="justify">—  Voi cerceta şi eu dacă…  se încruntă emirul, dar vodă îl întrerupse.</p>
               <p rend="justify">—  Poruncile şi împlinirea lor nu priveşte pe străluciţii slujitori ai măritului padişah, ci pe mine! Vorbi hotărât vodă şi către Grue: Află cine a cutezat să se atingă de-un ienicer împărătesc.</p>
               <p rend="justify">—  L-a închis un căpitan cu numele Balotă! Arătă emirul că ştie tot şi că se amestecă în treburile ţării.</p>
               <p rend="justify">—  Da. Dar numai ca să-l apere de furia mulţimii, măria ta, vorbi limpede Român Grue.</p>
               <p rend="justify">—  Da? Cum îşi îngăduie ghiaurii să se înfurie împotriva unui ienicer? Să fie pedepsiţi cei care…  Pedeapsă pilduitoare!</p>
               <p rend="justify">—  Cheamă-l pe căpitanul Balotă! Porunci vodă lui Grue. Căpitanul se înfăţişă repede. Emirul clocotea ca oala pe flacără. Vodă se răsti cu glas înalt, dar în care nu intra mânie:</p>
               <p rend="justify">—  De ce-ai arestat pe ienicerul Selim?</p>
               <p rend="justify">—  L-au prins oamenii prădând, împreună cu trei ieniceri şi voiau să-l strivească sub o ploaie de pietre. Deci nu l-am poprit, ci l-am apărat. Cineva, care a fugit, l-a blagoslovit cu câţiva ghionti.</p>
               <p rend="justify">—  Afâă-mi făptaşii, căpitane!</p>
               <p rend="justify">R0</p>
               <p rend="justify">—  Să-i tai şi să le aşezi capetele pe treptele casei mele, ceru emirul.</p>
               <p rend="justify">Zece capete!</p>
               <p rend="justify">—  Faci întocmai, căpitane! Încuviinţă vodă. Calapăr şopti, către ai lui, vorbă de şagă şi durere:</p>
               <p rend="justify">—  O dârlobârlobrezirăm, fraţilor!</p>
               <p rend="justify">—  Zece capete pentru un… Îngăimă Balotă. De unde să le…  Iau?</p>
               <p rend="justify">—  În trei zile, zece capete de ghiauri! Ceru emirul, răcnind.</p>
               <p rend="justify">—  Ca osânda să fie în adevăr pilduitoare, vorbi molcom Mihai Vodă, ne trebuie răgaz, să-i găsim pe adevăraţii vinovaţi. Căpitane Balotă, ia-l pe credinciosul nostru Român Grue şi, peste zece zile, capetele vinovate să fie pe treptele casei măritului emir.</p>
               <p rend="justify">—  Trei zile, nu zece! Se răţoi emirul, din nou, încă mai răstit. Simţind că voievodul îşi pierde răbdarea, Calapăr vorbi cu prefăcută sfială:</p>
               <p rend="justify">—  Ca smerită slugă a măriei tale cutez a zice că frica păzeşte bostă-năria; deci să ne îngăduie slăvitul emir zece zile, ca să-i aşezăm pe treptele casei douăzeci de capete vinovate. Că numai când se dă îndoit, o pedeapsă este pilduitoare, iscând spaimă mare.</p>
               <p rend="justify">Emirul surise, bucuros:</p>
               <p rend="justify">—  Ghiaurul are dreptate! Deci, zece zile – douăzeci de capete,! Până atunci plăteşti datoriile tuturor cămătarilor. Plăteşti haraciul şi peşcheşurile. Plăteşti mucarerul. Plăteşti toate angaralele!</p>
               <p rend="justify">—  Se vor împlini toate, după lege, mărite emir! Făgădui voievodul, încredinţat de marea-i şi înfricoşătoarea-i putere, emirul plecă ţanţoş, pufnind trufie pe nări, ca leul ieşit din adăpost şi repezit după pradă. Calapăr vru să arate că a priceput gândul tainic al măriei sale şi pildui ca un firoscos ce era: %</p>
               <p rend="justify">—  Stejarul nu se îndoaie nici de vânt, nici de ploaie, nici de furtună, nici de vreme bună. Iar noi nu stăm cu ochii în podele, să cadă stele, ci luăm de bună una: să stârnim furtuna!</p>
               <p rend="justify">—  Da, furtuna cea mare! Suspină vodă încet, dar apăsat, ca o uşurare.</p>
               <p rend="justify">De la Curtea domnească, cei trei prieteni porniră pe uliţi, cam la întâmplare, aruneând arare câte o vorbă întru tălmăcirea gânduri! Or şi a grijilor ce-i împovărau. Dorondoc:</p>
               <p rend="justify">—  Zece zile?! Ce minune se poate întâmpla în zece zile?…  Grue, fugim în codru! Altminteri, capetele noastre, cele dinţii, vor fi înşirate pe treptele casei emirului.</p>
               <p rend="justify">—  Să nu ne amărâm, fraţilor, că în zece zile ori cade samarul ori moare măgarul, ori plesneşte dracul…</p>
               <p rend="justify">—  Ori pornim „furtuna cea mare”, zâmbi încrezător Român Grue.</p>
               <p rend="justify">Iar Dorondoc avu răgaz să se răzgândească şi să pilduiască după obiceiul lui:</p>
               <p rend="justify">—  Ieşi-vă inorogul şi va goni pe toţi pardosii şi va merge la berbecele cel mare ce-i ajung coarnele până la cer şi-l va junghia inorogul la i «1 inimă cu cornul lui cel ascuţit. Şi va cădea răpus berbecul cel mare şi se vor cutremura toate limbile în lume!” Inorogul este măria sa; pardosii şi berbecele cel mare nu-i nevoie a-i mai tâlcui. Şi n-o să mă mir nici de emir de-o cădea.</p>
               <p rend="justify">Dar prietenii n-au timp a gândi mai adânc la asemenea proorocire, culeasă din Alexandria, că tresar de ce-ntâlnesc pe cale.</p>
               <p rend="justify">—  Uite-l pe ienicerul Selim!…  Se-ndreaptă spre podul Dâmboviţei.</p>
               <p rend="justify">—  I-a şi dat drumul? Se miră Grue.</p>
               <p rend="justify">—  Ce i-aş mai trage o nouă păruială…  Are trei însoţitori…  Păcat! Pe neaşteptate, Iliuţă le ieşi înainte:</p>
               <p rend="justify">—  Pe unde mi-ai umblat, pui de lele?</p>
               <p rend="justify">—  Bădiţă Grue! Uf! Bine că te-am întâlnit! Jupâniţa Voichiţa a zis să treci, neapărat, pe la dânsa. Dar neapărat şi acuma! Calapăr mormăi, ciudos:</p>
               <p rend="justify">—  Ce sfânt lucru ar fi Grue, de n-ai fi tont ca o gutue şi dacă, în loc de aghiazmă ai gusta din apa uitării. Voichiţa-i norocul ienicerului Selim; trece Dâmboviţa şi scapă neponosit.</p>
               <p rend="justify">—  Ba, nu! Şopti Grue. După mine, fraţilor!</p>
               <p rend="justify">Într-o clipă, îl ajunseră pe ienicer în mijlocul podului şi toţi trei odată îl brânciră în apă, cu urarea lui Calapăr:</p>
               <p rend="justify">—  Bâldâbâc Selim Isâc! Dâmboviţa-i apă dulce şi la vale te tot duce.; Fuga, băieţi!…  Răspândiţi-vă!…  Potârnichi de pârloagă…</p>
               <p rend="justify">În scurt, se-adună mulţimea şi se minunează, se bucură, văzând cum da osmanlâul din mâini să iasă din apă şi cum îi plutea turbanul pe unde la vale. Privea şi sporovăia în legea ei.</p>
               <p rend="justify">—  Cine te-a aruncat, de nu te-ai înecat, Selime?…  Prinde orbul scoa-te-i ochii!…  Sunt unii îndrăzneţi care fac ceea ce noi…</p>
               <p rend="justify">Pe uliţi cotite, Grue grăbi spre casa Voichiţei. Lăstun ştia bine calea, în ogradă îl întâlni pe Toma Neagu. Îi dădu bineţe, după cuviinţă:</p>
               <p rend="justify">—  M-a chemat jupâniţa Voichiţa.</p>
               <p rend="justify">—  Da, Grue! Se ivi fata în prag. Doresc a mă sfătui cu tine, în legătură cu neobrăzările şi urgisirile ienicerilor.</p>
               <p rend="justify">—  Îşi fac de cap, vai şi-amar!…  Se căina Toma Neagu. Un ienicer Selim numit cere zece pungi de galbeni. Zice că dacă nu-i dau până-n prânz, îmi taie beregata…  Uite-aşa îşi răsucea iataganul sub nasul meu.</p>
               <p rend="justify">—  Ascunde-te la Novăceşti, povăţui Român Grue.</p>
               <p rend="justify">—  Până nu dăm pungile nu ne îngăduie a ieşi din casă.</p>
               <p rend="justify">—  Am spus să aştepte câteva zile, că voi împrumuta şi…  Ba mai e o năpastă: a pus, vai şi-amar…  A pus ochii pe Voichiţa!</p>
               <p rend="justify">—  Asta-i cât se poate de rău! Se îngrijoră Român Grue.</p>
               <p rend="justify">—  Am trecut noi prin multe, dar ca acum, niciodată n-am…  Şi unde să ne-ascundem, dacă otomanii sunt pretutindeni?</p>
               <p rend="justify">—  Ai dreptate, jupân Neagu.</p>
               <p rend="justify">—  Vrei să ne-ajuţi, Grue?</p>
               <p rend="justify">I_- Vreau, Voichiţa! Dar spune: cum?</p>
               <p rend="justify">—  Să încerci o vorbă la vodă. Ţine mult la tine.</p>
               <p rend="justify">—  Vodă?! Se împotrivi Toma Neagu. Abia îşi ţine zilele domniei. Mii de cămătari îl scutură de parale, ca pe-un nuc, toamna. Şi-apoi vizirul, sultanul, vai şi-a…</p>
               <p rend="justify">—  E-adevărat; totuşi mă duc să-l rog. Nu vă las în primejdie, chiar de mi-aş da viaţa. Azi, ienicerul Selim nu va veni; trebuie să-şi usuce straiele şi să-şi cumpere alt turban…</p>
               <p rend="justify">Voichiţa îi mulţumi, deşi nu înţelese prea bine ce tâlc avea vorba despre straiele şi turbanul lui Selim.</p>
               <p rend="justify">După ce plecă tânărul, Toma Neagu îşi privi atent fata şi cu nemulţumire zise:</p>
               <p rend="justify">—  Tot mai gândeşti să-ţi legi viaţa de mocârţanul ăsta?</p>
               <p rend="justify">—  Tată ţi-am spus-o de zeci de ori: „mocârţanul” ăsta e plămădit dintr-un aluat mai bun decât mulţi din cei de neam.</p>
               <p rend="justify">—  Nu ţi-i ruşine să…  Am vorbit cu logofătul Mirişte. Feciorul lui…</p>
               <p rend="justify">—  Nu! Nu vreau să fiu soţia unuia pe care nu-l cunosc. Boieria-i mai ieftină decât vrednicia, tată! Iar iscusinţa, deşteptăciunea, dragostea, omenia preţuiesc nesfârşit mai mult ca spiţa şi aurul.</p>
               <p rend="justify">—  Am trăit, vai şi-amar! S-o aud şi pe asta! Fata mea măritată cu.1…</p>
               <p rend="justify">—  Cum? N-ai aflat până acum că de la mine poţi auzi de toate? Zâmbi Voichiţa.</p>
               <p rend="justify">—  A, m-am dumirit! Se lumină Neagu la faţă. Îl laşi să tragă nădejde, până ne-ajută să scăpăm de ienicer. Pe urmă…</p>
               <p rend="justify">—  Tată, Grue mi-i drag, de mult. Mi-i tare drag! Înţelegi?</p>
               <p rend="justify">—  Vai şi-amar! Cum? Vrei să-mi ponoseşti rangul boieresc, câştigat cu atâta trudă şi atâtea pungi de bani?</p>
               <p rend="justify">Întâlnindu-şi prietenii, Român Grue avu de dat răspuns la oarecare întrebări:</p>
               <p rend="justify">—  Ce-ai păţit, frate, de arăţi ca floarea bătută de brumă?</p>
               <p rend="justify">—  Trebuie să ajung cât mai repede la vodă, să vorbesc despre Voichiţa.</p>
               <p rend="justify">—  Să-l rogi să vă cunune?</p>
               <p rend="justify">—  Cândva o să fie şi asta! Acum…</p>
               <p rend="justify">—  Ei, Grue, Voichiţa te-ar putea îndrăgi, dar boierul Neagu, ferit-a sfântul Sisoe, ocrotitorul proştilor. El doar se face frate cu dracul, până trece lacul, adică primejdia.</p>
               <p rend="justify">—  Nu mai palavragiţi!…  Încălecaţi şi…  Hai!</p>
               <p rend="justify">În trap, ajunseră la Curtea domnească, unde măria sa ţinea sfat cu Stroe Buzescu, despre felul cum să se adăpostească între zidurile mânăs-tirii sfântul Nicolae de pe dealul de peste Dâmboviţa. Stroe povăţui să mai stea măria sa de vorbă cu boierii bătrâni, cu „turciţii”, cum erau vistierul Dan şi Mirişte logofătul.</p>
               <p rend="justify">—  Pofteşte-i la mine! Porunci lui Român Grue, care aştepta la uşă, cu obida lui, neîndrăznind a se spovădui.</p>
               <p rend="justify">Într-un sfert de oră, cei chemaţi se aflau în faţa voievodului.</p>
               <p rend="justify">—  Ce fac creditorii, vistiere?</p>
               <p rend="justify">—  Blestemăţie! Toţi cer, parcă ţara asta ar fi izvor nesecat.</p>
               <p rend="justify">—  Ne-au năpădit ca lăcustele! Ne ameninţă. Ne sechestrează în case. Ne jefuiesc şi ne bat pe uliţe. Emirul a cutezat chiar să-mi poruncească pedeapsă pentru cei care l-au chelfănit pe Selim ienicerul.</p>
               <p rend="justify">—  Cutezanţă mare, doamne! Scânci Dan vistier. Dar ce să le faci? Stăpâni, doamne!</p>
               <p rend="justify">—  Deci acesta ţi-i sfatul? N-am încotro: turcii sunt mulţi, iar emirul unelteşte să mă piardă. Gândesc să plătim tot ce-avem. Şi după ce-i îm-blânzim, vom mai vedea.</p>
               <p rend="justify">—  Cum porunceşti, măria ta…  se retrase vistierul Dan, îngrijorat de hotărârea voievodului, luată în pripă, în chip cam ciudat.</p>
               <p rend="justify">Stroe Buzescu întrebă pe măria sa, de ce nu-i dezvăluie gândul întreg.</p>
               <p rend="justify">—  Deocamdată, gândul tainic mi-l ştii numai tu. Îndrumă toţi cămătarii şi ienicerii din toată ţara să se adune în casa vistierului Dan. Toţi!</p>
               <p rend="justify">Era încredinţat că vor da năvală să-şi apuce partea, înainte de a se goli visteria. Credinţa asta îi asprea chipul şi-i învăpăia privirea. Român Grue i se aşeză în cale, îndrăznind:</p>
               <p rend="justify">—  Iertare, măria ta! Voichiţa are…</p>
               <p rend="justify">—  Care Voichiţa?</p>
               <p rend="justify">—  Fata vornicului Neagu…  Urmă tot mai încurcat. E pusă la popreală de ienicerul Selim, la ea acasă. Îi cere zece pungi de galbeni.</p>
               <p rend="justify">—  Oho! Surise Stroe. Bani nu glumă.</p>
               <p rend="justify">—  Şi care ţi-i dorinţa, Român Grue?</p>
               <p rend="justify">—  Un pâlc de oaste să despresor casa, măria ta.</p>
               <p rend="justify">—  Nu se poate!</p>
               <p rend="justify">—  Zece oşteni şi cu prietenii mei…  E inima mea-n joc!</p>
               <p rend="justify">—  Domoleşte-ţi-o, dacă nu vrei să te popresc şi pe tine.</p>
               <p rend="justify">—  Cerc atunci numai cu prietenii mei, Calapăr şi Dorondoc.</p>
               <p rend="justify">—  Opresc, cu străşnicie!</p>
               <p rend="justify">—  Măria ta, se jălui Grue, mi-o fură tâlharii!…</p>
               <p rend="justify">—  Mi se rupe inima, dar n-am încotro! Se împotrivi vodă încă mai aspru.</p>
               <p rend="justify">—  Măria ta, te-am slujit cu credinţă, în câteva împrejurări şi…</p>
               <p rend="justify">—  Şi ai să mă slujeşti şi acum: pleci cu ăst pitac la Alba Iulia. Îl dai lui Fabio Genga, diacul craiului. Te-ntorci grabnic, fără răspuns.</p>
               <p rend="justify">—  Dacă moare Voichiţa?</p>
               <p rend="justify">—  Împlineşti astă poruncă tocmai ca să trăiască şi ţara şi Voichiţa. Ai înţeles?</p>
               <p rend="justify">—  Da. Măria ta…  Zbor! Zbor, dar Voichiţa-i pierdută, dacă…</p>
               <p rend="justify">—  Trimite-i vorbă să aştepte patru-cinci zile. Aşteptare şi răbdare l 1R4</p>
               <p rend="justify">—  Boier Neagu să dea banii? Întrebă Grue, cu mare teamă.</p>
               <p rend="justify">—  Nu! Să-i dea ţării, dacă-i român! Pe ieniceri să-i amâne, cum o şti, până te întorci. Zboară!</p>
               <p rend="justify">—  Ah, dacă Lăstun…  ar fi lăstun…!</p>
               <p rend="justify">—  Pune-i tu aripi, viteazule! Că le ai, în inimă.</p>
               <p rend="justify">—  Să trăieşti, măria ta! Strigă Grue, ieşind, săgeată. Privindu-l, cu încântare şi duioşie, Stroe zâmbi:</p>
               <p rend="justify">—  Straşnic flăcău, măria ta!</p>
               <p rend="justify">—  Adevărat; dar cum îi ocrotim fata? Că nu vreau să dau emirului nici un bob de bănuială ori de supărare. Dacă simte ceva, totul e pierdut.</p>
               <p rend="justify">—  Nu te-ngrijora, doamne: Grue nu pleacă până n-o ştie pe Voichiţa lui la adăpost. Şi-o să mă-ngrijesc şi eu de asta.</p>
               <p rend="justify">Dar stolnicul Stroe Buzescu n-a prea avut dreptate. Grue atâta a făcut: i-a poruncit lui Iliuţă s-o roage pe Voichiţa să nu se teamă; să aibă răbdare, să aştepte cinci zile, să facă tot ce-o putea şi s-o pricepe că, după aceea, o să fie bine.</p>
               <p rend="justify">Băiatul, trap la casa lui Toma Neagu. Dar jupâniţa, departe de a se linişti cu povaţa lui Grue, se mânie grozav:</p>
               <p rend="justify">—  Să aştept? Ce să aştept? Aşteptare şi răbdare?</p>
               <p rend="justify">—  Aşa a zis: „Să nu se teamă, să mai aştepte”…  Repetă Iliuţă. Gonea Lăstun de sfârâia pământuL Singur gonea! Calapăr şi Dorondoc nu-l însoţeau.</p>
               <p rend="justify">Lui Toma Neagu îi veni apa la moară:</p>
               <p rend="justify">—  Ţi-ai pus nădejdea în…  Român Grue Grozovanul! Şi el, vai de capul lui! Fuge ca un ticălos, un becisnic papă-lapte, vai şi-a…</p>
               <p rend="justify">—  Te rog, nu-l ocărî! O fi trimis de voievod cu vreo treabă de taină. Toma Neagu tăcu, ca să n-o supere şi mai tare; dar nu se putu stăpâni să nu-i spună:</p>
               <p rend="justify">—  Dacă erai o slută, nu pândeau şapte ieniceri la poartă.</p>
               <p rend="justify">—  Tată, mă duc la vistierul Dan; poate ne ajută el.</p>
               <p rend="justify">—  Du-te, dacă poţi scăpa de privegherea ienicerilor.</p>
               <p rend="justify">—  Mă însoţeşte Iliuţă. Băieţaş, dacă te-ntreabă vreunul din cei care mă păzesc, zici că ai venit să mă pofteşti la vistierul Dan.</p>
               <p rend="justify">—  Bună idee…  Dar de-acum, vai şi-amar, să nu te mai aud rostind numele mocârţanului!</p>
               <p rend="justify">Casa mare a vistierului Dan, cu cerdac larg, pe stâlpi de stejar se afla pe uliţa Covacilor, în fundul unei curţi întinse, cu copaci, iarbă şi alei prunduite. Voichiţa intră, grăbită, şi-l rugă pe vistier s-o salveze de primejdia şi lăcomia lui Selim.</p>
               <p rend="justify">—  A pus doi ieniceri pe urma mea: uite-i, în uliţă. Cere zece pungi Şi pe mine…</p>
               <p rend="justify">—  Jupâniţa, şovăi dregătorul, răsucindu-şi un smoc de fire din barbă, alta nimica nu pot, fără numai atât: să-i spui vornicului, părintele dumitale, că, într-o zi, două, totul se va schimba…  Emirul mi-i prieten…  Uite-l tocmai vine…</p>
               <p rend="justify">Demnitarul otoman intră ca la el acasă, întrebând răstit:</p>
               <p rend="justify">—  Vistiere, când plăteşti datoriile, peşcheşurile, birurile, angaralele?</p>
               <p rend="justify">—  Nu mi-a poruncit vodă, slăvite emir…  Nu-i omul cel mai potrivit a sluji pe înaltul padişah. Are altele în gând.</p>
               <p rend="justify">—  Altele? Care altele?</p>
               <p rend="justify">—  Gânduri besmetice, slăvite emir. E prefăcut şi viclean. Acum poate ar plăti el, cum şi cât ar plăti, dar peste încă un an, când s-o aşeza mai bine în scaun…</p>
               <p rend="justify">—  Atunci îi luăm banii şi-i tăiem capul! Banii pentru noi; capul pentru padişah, ca să ştie şi să-l trimită Domn pe Mihnea Turcitul.</p>
               <p rend="justify">—  Nu aşa, pe faţă, că nu vei putea, ci…  se opri, speriat: uitase că Voichiţa era în spatele lui. Fată, treci în odaia jupânesei mele şi adastă-mă! Să nu pleci, cumva, că-i mare prăpăd.</p>
               <p rend="justify">Înlelegând ce năpastă poate cădea asupră-i, dacă a auzit ceva despre urzeala vistierului cu emirul, Voichiţa a intrat în iatacul vistiernicesei şi-a rugat-o să-i îngăduie a pleca acasă să-l aducă şi pe părintele său. Văzând-o înspăimântată, stăpâna îi deschise uşa din spate. Alergând pe o uliţă dosnică se întreba: „Cum ajung la Curte, să nu mă vadă ienicerii pânditori? Şi Iliuţă a plecat…  A, uite-l pe…</p>
               <p rend="justify">—  Calapăr, poznaşule, trebuie să vorbesc cu măria sa!</p>
               <p rend="justify">—  Cum? Eu, un ţăran, să deschid uşa lui vodă pentru o jupâniţă, cum e odrasla vornicului Toma Neagu? Peste poate!</p>
               <p rend="justify">—  Lasă dojana, că nu-i vorba de mine: măria sa e-n mare primejdie.</p>
               <p rend="justify">—  Primejdie? Iertare, jupâniţă, Dorondoc stai strajă în locu-mi.</p>
               <p rend="justify">O  luă pe Voichiţa de mână şi-o duse spre odăile domneşti. Văzând-o, stolnicul Stroe Buzescu făcu ochii mari: credea că i s-a întâmplat ceva lui Toma Neagu. În spătăria mică, măria sa cerceta o hartă. Tresări, văzând că o fată se aşează în genunchi şi grăieşte, cu mare emoţie şi pripeală:</p>
               <p rend="justify">—  Măria ta, eu Voichiţa lui Toma Neagu am fost la vistierul Dan, să-i cer ajutor împotriva ienicerului Selim şi l-am auzit urzind împreună cu emirul împotriva măriei tale. Apără-ţi viaţa! Te rog, din inimă, măria ta!</p>
               <p rend="justify">—  Mda…  se gândi voievodul, vistierul te-a văzut plecând din casa lui?</p>
               <p rend="justify">—  Nu, am ieşit pe uşa din dos, cu ştirea jupânesei.</p>
               <p rend="justify">—  Întoarce-te, cu grijă, înapoi. Să nu te bănuie că l-ai dat în vileag-De mai afli ceva, mă vesteşti.</p>
               <p rend="justify">—  Mă întorc, tiptil, măria ta. Că mi-i atât de frică…</p>
               <p rend="justify">—  Uneori şi vitejilor li-i frică şi trebuie să păşească pitiş.</p>
               <p rend="justify">În după-amiaza aceleeaşi zile, zece ieniceri s-au strecurat în &lt;-'uâ tea domnească şi s-au năpustit în odaia sfatului de taină. Dar voievod ^ se afla singur, cum credeau ei, ci împreună cu fraţii Buzeşti şi Radu Calomfirescu. Îi veni în ajutor şi aga Lecca şi se luptară din săbii. RaPu nându-i. Asta îl încredinţa pe voievod că Voichiţa avea dreptate. A hotărât să se mute în chilia mânăstirii sf. Nicolae, sus, pe dealul de peste Dâmboviţa. Şi zilele treceau greu: în pândă, bănuieli, urzeli, teamă şi aşteptare.</p>
               <p rend="justify">În a cincea zi, Român Grue s-a întors în Bucureşti. Lăstun l-a purtat ca gândul. Prepunea că răvaşul îl vestea pe craiul Sigismund Bathory că măria sa Mihai vodă porneşte lupta, furtuna cea mare. Ci, acum, stând între oşteni de vorbă cu Calapăr şi Dorondoc despre cele întâmplate în lipsa lui, auziră zarvă în curtea casei vistierului Dan. Diecii au înfăţişat catastifele, iar cămătarii au stârnit târguiala, moşmoneala, ciorăvăiala. Diecii erau puşi anume să-i aţâţe, să-i învrăjbească, să-i sperie că sunt bani puţini. Totul ca să uşureze treaba oştirii, adevărata…  Plătitoare.</p>
               <p rend="justify">—  Mulţi mai sunt, doamne! Se mira Dorondoc. Ce hărmălaie…!</p>
               <p rend="justify">—  Ce de căpuşe ducem în spinare: otomani, oameni ai Fanarului, ar-năuţi…</p>
               <p rend="justify">Deodată, glas prelung de bucium, urmat de o trosnitură asurzitoare de tun: buciumul, de pe zidurile mânăstirii, unde se adăpostise măria sa; tunul, de pe o prispă din faţa casei vistierului Dan. După a treia bombă, stolul lui Stroe Buzescu, în care se rânduise şi Roman Grue cu ai lui, dădu năvală asupra casei vistierului Dan.</p>
               <p rend="justify">De pe uliţa Covacilor şi de pe cele apropiate, peste două mii de oşteni, ieşiţi ca din pământ, o înconjurară din toate părţile: „Să nu scape nici o căpuşă'„…  Grue se gândea cât a răbdat şi a chibzuit măria sa, până i-a venit la îndemână: toţi cămătarii strânşi în acelaşi loc. Peste trei mii de lupi, hiene, bursuci, vulpi, în aceeaşi capcană.</p>
               <p rend="justify">Văzându-se împresuraţi şi bombardaţi cu tunul, mulţi prind a se tân-gui, a se ruga de iertare. Ienicerii, însă, trag iataganele şi încep lupta, cutezători, dibaci şi furioşi până la deznădejde.</p>
               <p rend="justify">Dar oştenii români lovesc fără milă. Stolnicul Stroe Buzescu dovedeşte pricepere deosebită în conducerea atacului, în insuflarea curajului. Emirul răcnea furios, îndemnându-şi ienicerii să nu se înfricoşeze de nişte ghia-uri nemernici. Dar văzând că oştenii stolnicului Stroe intră în ogradă, încercuiesc grupurile de cămătari şi-i duc între suliţi, porunci ienicerului Selim să arunce pe fereastră o ladă plină cu aur şi giuvaericale. Gemând de ciudă că risipeşte atâta bogăţie, Selim se căina:</p>
               <p rend="justify">—  Păcat, stăpâne! Mai bine să…</p>
               <p rend="justify">—  Lasă smiorcăiala!…  Văzând aurul, ghiaurii s-or repezi asupra lui, iar noi îi copleşim cu iataganele. Ne mântuim viaţa şi ne luăm bogăţia înapoi!</p>
               <p rend="justify">Cam neîncrezător în planul emirului, ienicerul făcu semn slujitorilor, să împlinească porunca:</p>
               <p rend="justify">—  Aruncaţi-le cât mai departe, în mijlocul ogrăzii!…  Aşa!…  Câteva clipe zornăi aurul risipit pe lespezi de piatră. Între oşteni îşi făcu loc un moment de uimire, după care se stârni mare îmbulzeală şi strigftte, mai multe de spaimă, decât de bucurie: „Aur!…  Pietre scumpe!…  Bani!…  Aur…!”</p>
               <p rend="justify">—  Nu-i atingeţi! Porunci Stroe Buzescu. Nu vă lăsaţi păcăliţi!…  În noi arde o flacără mai mare şi mai sfântă decât ispita aurului. Flacăra dragostei de moşie şi de libertate!</p>
               <p rend="justify">—  Daţi, fraţilor, de zor! Strigă şi Calapăr. Că de-abia acum începe cositul. Aşa!…  Ei, m-ai înţepat pe la spate? Ţi-arăt eu ţie, mişelule!</p>
               <p rend="justify">—  Eşti rănit, Calapăr? Întrebă Român Grue.</p>
               <p rend="justify">—  O zgârietură… Na!…  Na şi ţie! Împărţea lovituri în dreapta şi-n stânga, la fel cu Grue, Dorondoc şi mulţi alţi oşteni, năpustiţi în ogradă.</p>
               <p rend="justify">În zadar răcnea emirul, la fereastră, clocotind de furie:</p>
               <p rend="justify">—  Luptaţi!…  Lăsaţi aurul pentru ghiauri!…  Luptaţi!…  Tăiaţi-i!…  Unul câte unul cămătarii pier ori se dau prinşi. Vacarmul luptei, zângănirea armelor scad. Grue cu ai lui scotocesc după cei ascunşi în cotloane întunecoase ori în beciuri şi-i aduc la cetele înţărcuite de oştenii stolnicului Stroe. Il scot şi pe emir şi pe Selim ienicerul, între suliţi. Acum apare şi măria sa. Laudă vitejia oştenilor; apoi le arătă că toată bogăţia ce se va găsi asupra cămătarilor şi a ienicerilor este a ţării.</p>
               <p rend="justify">—  În numele ei, vă mulţumesc. Am stârnit furtuna cea mare; dar greul greului de acum urmează. Dacă în viitoarea ei biruim şi ne facem ţara slobodă, înseamnă că am dezlănţuit furtuna dezrobirii! Dacă nu, pierim cu toţii!</p>
               <p rend="justify">—  Biruim!…  Biruim, măria ta! Strigară sute şi sute de glasuri.</p>
               <p rend="justify">Ochii cei vrăjiţi ai voievodului se umeziră de lacrimi, iar buzele şoptiră: „Biruinţă, copiii mei”…  Şi zărindu-l pe Român Grue îi făcu semn să se apropie:</p>
               <p rend="justify">—  De ce n-ai venit să-mi spui ce-ai făcut acolo, unde te-am trimis?</p>
               <p rend="justify">—  Iertare, măria ta, dar am sosit chiar în clipa când suna buciumul şi bubuia tunul. Cum acolo totul a fost bine, am socotit că mă pot înfăţişa măriei tale după ce l-om cuminţi pe emir şi pe toţi cămătarii.</p>
               <p rend="justify">—  Bine ai făcut!</p>
               <p rend="justify">—  Măria ta, îl avem aici pe măritul emir: pot să-i spun acum că noi, Calapăr, Moţoc şi cu mine, am avut grijă să-l chelfănim pe Selim şi să-l aruncăm şi în Dâmboviţa, să se spele de păcate?</p>
               <p rend="justify">Vodă îi făcu, cu arătătorul de la mâna stingă, semnul dojenitor pe care-l făcea numai celor dragi. Apoi grăi:</p>
               <p rend="justify">—  Stolnice Stroe, ia-l pe căpitanul meu Român Grue Grozovanul în straja domniei, împreună cu Calapăr şi Moţoc Dorondoc. Ii dai un stol să-l deprindă cu lupta. Ai înţeles, căpitane Român Grue?</p>
               <p rend="justify">—  Înţeles! Se repezi, îi sărută mâna şi îngenunchie strigân”</p>
               <p rend="justify">—  Să trăieşti, măria ta!</p>
               <p rend="justify">I  -morăştiat şi au mai avut multe ceasuri de lucru până au strâns aurul godină până au legat toţi cămătarii, să-i pună la popreală. Când au trecut în odăile străjii domneşti, Grue grăi către prietenii lui:</p>
               <p rend="justify">—  Acum, ce ziceţi? Pot s-o peţesc pe Voichiţa?</p>
               <p rend="justify">—  Eu mă tem încă de năcăfalele lui Toma Neagu, îi răspunse Dorondoc; iar Calapăr, înainte de a-i povesti ce ispravă a făcut jupâniţa în lipsa lui, adică înainte de a-l bucura, îl înţepă cu o zicală-povaţă:</p>
               <p rend="justify">—  Fericit omul care se mulţumeşte cu mai puţin decât are şi cel care înghite numai cât poate mesteca.</p>
               <p rend="justify">Aflând cum a pătruns în casa vistierului Dan şi cum a descoperit urzeala, Grue s-a bucurat şi, totodată, şi-a amintit că emirul ceruse să i se aşeze zece capete de ghiauri pe treptele casei, în zece zile, iar el i-a oferit douăzeci.</p>
               <p rend="justify">—  Căpitane Român Grue, porunceşte călăului să-i pună treizeci şi două de căpăţâni de ieniceri. Să se sature! Povăţui Dorondoc.</p>
               <p rend="justify">Şi fapta asta s-a povestit ca o ispravă a celor trei, deşi Român Grue spunea că aparţine doar poznaşului Calapăr, cel care nu prea înţelegea de ce măria sa a lăsat emirul să plece peste Dunăre şi nu i-a pus căpă-ţâna pe treptele casei, ori într-o ţeapă, în mijlocul uliţei, cum ar fi făcut voievodul poreclit Ţepeş. Ar fi fost a treizeci şi treia căpăţână…</p>
            </div>
            <div type="div2">
               <head>O  zi şi-o noapte.</head>
               <p rend="justify">Pornită asupra iernii, „furtuna cea mare” a durat un an. Adică toată iarna şi primăvara anului 1595, iar în vară, năvala lui Sinan paşa a preschimbat-o în vijelie potopitoare. _</p>
               <p rend="justify">Aşezaţi în tabăra de la Copăceni, în preajma Bucureştiului, Român Grue şi ai lui îşi curăţau straiele, cuseau nasturii, îşi lustruiau armele, mai ascuţeau săgeţi, mai ungeau scuturile cu oloi, să nu ruginească, îşi pregăteau zalele, frecându-le petele de noroi ori sânge. Deşi avea rang de căpitan şi era acum oştean vestit în oştirea ţării, Român Grue îşi curăţa singur armele, îşi ţesăla calul, la rând cu toţi ostaşii. De altfel, Lăstun nici nu se lăsa îngrijit de mână străină; doar pe Iliuţă şi Dorondoc îi îngăduia, atunci când stăpânul nu era de faţă.</p>
               <p rend="justify">Soarele de august usca repede roua, iscând abur străveziu, jucăuş deasupra ierburilor şi a semănăturilor. Corturile, rânduite la umbră. Caii păşteau pe marginea pădurii scuturând din căpestre şi plescăind din cozi, să alunge roiul muştelor. Dorondoc aşeza săgeţile în tolbă, şi, împreună cu Iliuţă, depăna amintiri: la 15 noiembrie anul trecut, măria sa a lovit Giur-giul, iar oştenii au trecut prin sabie toţi vrăjmaşii care s-au înstăpânit aici. În decembrie, au bătut cetatea Hârşovei. Grue a ajuns, cu Lăstun al lui, până la Macin, unde l-a văzut pe Aron vodă al Moldovei şi i-a dat carte de la măria sa Mihai vodă. De asta n-a fost faţă la bătălia de la cetatea Silistrei. Apoi, în ianuarie, Mihai vodă i-a strivit pe tătari la Hulubeşti, la Putinei, la Şerpăteşti, împrăştiindu-i „cât ai fierbe un ou”. Cum Dunărea a îngheţat atunci, românii au putut trece şi aprinde toate cetăţile otomane de pe malul drept. Chiar măria sa a trecut la Rusciuc şi l-a urmărit pe Mustafa paşa până în munţii Balcani.</p>
               <p rend="justify">Desmeticiţi de loviturile primite, prin surprindere, sultanul şi marele vizir Sinan paşa au strâns mare mulţime de oşti şi au hotărât grabnica răpunere a „răzvrătitului”, care a speriat Ţarigradul cu îndrăzneala lui.</p>
               <p rend="justify">În tot acest timp, Voichiţa a stat în Bucureşti ori la Novăceşti, iar Iliuţă i-a slujit ca un fel de paj. A lipsit băiatul doar o săptămână, în primăvară, când a dus la Călui pajura, pe care Voichiţa a poreclit-o Mocăneaţă, în seama unui călugăr meşter în tămăduirea rănilor cu alifii şi zemuri de felurite' buruieni.</p>
               <p rend="justify">Dar acum se ştia că marele vizir Sinan paşa venea asupra Ţării Româneşti cu o armie de zece ori mai numeroasă decât oastea română, strânsă în tabăra de la Copăceni. Primejdia era cum nu se putea mai mare. Măria sa Mihai vodă şi căpitanii lui pregătiseră tot ce omeneşte era cu putinţă, ca românii să nu fie înfrânţi. Poate din vremea lui Mircea Bătrânul, a lui Vlad Ţepeş, a lui Ştefan cel Mare, ori Radu de la Afumaţi, ţara n-a mai avut o oştire atât de bine pregătită şi de hotărâtă a se bate şi a birui. Numai seara, în tabără, oştenii mai aveau ceva răgaz a se gândi şi la necazurile şi bucuriile din inima lor.</p>
               <p rend="justify">Trecând pe lângă cortul lui Român Grue, Mihai vodă cercetă armele, caii şi chipul cum ştiau lupta; apoi întrebă, zâmbind:</p>
               <p rend="justify">—  Ei, căpitane Român Grue, ce mai face Voichiţa?</p>
               <p rend="justify">—  Nu mai ştiu nimic din luna aprilie, când luptam sub zidurile Brăilei, măria ta. Atunci i-am scris doar câteva cuvinte: „Primeşte acest ineL Voichiţa, dăruit de Velica doamna, care vrea să ne fie naşă”…  A răspuns printr-un încă mai scurt pitac: „Să trăieşti Român Grue şi să fii neclintit slujitor al lui Mihai vodă”. Atât. Ce să înţeleg eu din asta, măria ta?</p>
               <p rend="justify">—  Eşti căpitanul Român Grue; eşti umbra mea; deci fata n-are, nu mai poate avea nici o pricină de şovăială în vrerea ta de a-i fi bărbat.</p>
               <p rend="justify">—  Mă închin cu mare mulţumire înaintea măriei tale; m-ai ridicat din pulberea pământului.</p>
               <p rend="justify">—  Te-ai ridicat singur, Grue; eu doar te-am primit. Ai peţit-o pe Voichiţa, căpitane?</p>
               <p rend="justify">—  Încă nu, măria ta…  N-am îndrăzneală.</p>
               <p rend="justify">—  Te-avânţi în luptă, ca un leu şi nu cutezi a cere o fată de nevastă, căpitane Român Grue? Ori vrei ca în loc de Grozovanul să te poreclească lumea…  Nevolnicul?</p>
               <p rend="justify">—  Cetăţile inimilor sunt mai greu de cucerit decât cele otomane…</p>
               <p rend="justify">—  Aşa o fi, dar viitorul şi norocul sunt ale celor care le cuceresc, nu ale celor care aşteaptă la pârleaz. De aceea îţi poruncesc să ceri mâna Voichiţei, înainte de a-l birui pe Sinan paşa.</p>
               <p rend="justify">—  Am înţeles, măria ta! Când primesc pomncă, dobândesc şi îndrăzneală.</p>
               <p rend="justify">—  Iar lui Toma Neagu spune-i să aleagă: ori cu turcii ori cu ţara! Suntem în a zecea lună de război, are rang de vornic şi stă de-o parte, la pândă. Ori vrea să-l aibă domn pe Mihnea turcitul?</p>
               <p rend="justify">Îngrijorat, Grue căută să-l dezvinovăţească:</p>
               <p rend="justify">—  La Sibiu, trecuse de partea măriei tale, cu mare bucurie.</p>
               <p rend="justify">—  Acum îi tot cântă unii şi alţii şi-şi dă coatele cu mişeii, cu fricoşii, cu hiclenii, în cap cu vistierul Dan.</p>
               <p rend="justify">—  Ştiu însă că Voichiţa e de partea noastră, din toată inima. De aceea socot că ea-i soarele meu. Mă iartă, măria ta…!</p>
               <p rend="justify">—  Atunci, până vine…  Sinan paşa, pleci, îl cauţi pe Toma Neagu şi-i ceri fata. Adică îţi aduci…  Soarele în casă.</p>
               <p rend="justify">—  Nu s-ar putea…  După bătălie?</p>
               <p rend="justify">—  Spune-i că te-am trimis eu! Mâine eşti înapoi în tabără.</p>
               <p rend="justify">—  Am înţeles, măria ta?</p>
               <p rend="justify">După trei ceasuri de goană, Lăstun bătea din copită în poarta casei lui Toma Neagu din Novăceşti.</p>
               <p rend="justify">Voichiţa ieşi în cerdac, să-l primească: i – Ţi-i calul în spume, parc-ai veni de la capătul lumii.</p>
               <p rend="justify">—  Ba din porunca inimii vin! Şi a măriei sale.</p>
               <p rend="justify">—  Ei, Lăstune, ţi-i stăpânul cam nebun! Glumi fata, coborând din cerdac, prinzând calul de frâu şi netezindu-i botul fierbinte.</p>
               <p rend="justify">—  Armăsarul ştie bine care-i nebunia mea şi-o împărtăşeşte.</p>
               <p rend="justify">—  Grue, Grue, de ce dragostea noastră se numeşte nebunie?</p>
               <p rend="justify">—  S-ar fi cuvenit, după datină, să schimb întâi o vorbă cu jupân Neagu. Dar, ca să am curaj, calc datina şi te-ntreb întâi pe domnii ta. Dacă n-am răspunsul dorit…</p>
               <p rend="justify">—  Te dai bătut?</p>
               <p rend="justify">—  Nu, dar nici dragoste cu sila nu voiesc…</p>
               <p rend="justify">—  Atunci spune-i tatei tot ce ai pe inimă. Şi de s-o împotrivi şi acum, vom hotărî singuri.</p>
               <p rend="justify">—  Mă duc! Sări din şa, lăsă frâul în mâna fetei şi intră grăbit în iatacul lui Toma Neagu. Voichiţa auzea strigătele părintelui său şi râdea în sine: „începe cu surle şi tobe mari…  Grue, dragul meu, nu te speria de răţoielile socrului; l-ai mai domolit tu de câteva ori.”</p>
               <p rend="justify">Toma Neagu ieşi mânios în cerdac, s-audă şi Voichiţa, deşi vorbea despre pricini de multe ori rostite:</p>
               <p rend="justify">—  Tu, un vântură-lume, îndrăzneşti să?…  N-ai înţeles că, vai şi-a…</p>
               <p rend="justify">—  Sunt căpitanul Român Grue! Se ţinu tare tânărul. Ţi-am vorbit cuviincios; dar dacă te împotriveşti…</p>
               <p rend="justify">—  Ce-i dacă mă împotrivesc? Ce-ai să-mi faci?</p>
               <p rend="justify">—  Iţi răpesc fata!</p>
               <p rend="justify">—  Ce? Cum?…  Şi tu, Voichiţa nu zici nimic? Taci ca lemnul?</p>
               <p rend="justify">Sice să zic, tată? Suspină fata.</p>
               <p rend="justify">—  N-auzi? Vrea să te răpească!</p>
               <p rend="justify">Voichiţa râse cristalin, bucuroasă şi oleacă şireată:</p>
               <p rend="justify">—  Ei, tată, dacă-i dă ghes inima, de ce i-aş sta eu împotrivă?</p>
               <p rend="justify">—  Poftim! Râde… Vai şi-amar…  V-aţi înţeles, tâlharilor, să mă…</p>
               <p rend="justify">—  Da mult ne-am înţeles, dragă tată. Şi domnia ta ştii asta.</p>
               <p rend="justify">—  Ptiu! Eşti o zăludă! De unde să ştiu?</p>
               <p rend="justify">—  Va să zică mi-o dai, vornice Toma Neagu?</p>
               <p rend="justify">—  Din partea mea…  Dacă-ţi place o zărghită ca asta…</p>
               <p rend="justify">—  Mulţumesc, tată socrule!</p>
               <p rend="justify">—  Auzi? Tată socrule!…  Pufni Toma Neagu. Dar lasă! Tu ai să te căieşlj, iar eu o să fiu răzbunat, c-o să te chinuie ca un drac, căpitane Român Grue. Sau poate tu, fiica mea, zbrehudă, aşa ai să-ţi găseşti stăpân ul.</p>
               <p rend="justify">—  Nu-mi doresc nimic mai mult decât un prieten drag şi un soţ şi mai drag, căruia să-i slujesc cu sfinţenie.</p>
               <p rend="justify">—  O să-ţi scoată peri albi! Ai să vezi tu…</p>
               <p rend="justify">—  N-o să am dreptul a mă plânge domniei tale, tată socrule, de va fi aşa.</p>
               <p rend="justify">—  Nu te teme, Grue: dragostea mă schimbă în mieluşea.</p>
               <p rend="justify">—  O ştiu de mult, Voichiţa! %.</p>
               <p rend="justify">—  Hm, dacă-i aşa, să fie cu noroc! Se învoi Neagu.</p>
               <p rend="justify">—  Sărutăm dreapta! Se prinseră de mână şi se plecară în faţa părintelui, să le binecuvânteze logodna.</p>
               <p rend="justify">Ridicându-se în picioare se sărutară. Apoi ciocniră o cupă de vin. Grue ceru iertare:</p>
               <p rend="justify">—  Voichiţa, trebuie să plec la tabără.</p>
               <p rend="justify">—  Ştiu!…  Suspină fata şi coborî să-i ţină calul. Ştiu: „Grue, uite-l nu e!”</p>
               <p rend="justify">Din şa, căpitanul vorbi:</p>
               <p rend="justify">—  Fericirea mă face uituc…  Plecam, fără să-ţi spun tată, că măria sa e supărat pe domnia ta. Foarte supărat!</p>
               <p rend="justify">—  Pe mine? Vai şi-a…  De ce? De ce?</p>
               <p rend="justify">—  Mă iartă, dar vrea s-alegi: ori cu turcii ori cu ţara! Sinan paşa vine cu puhoi de peste o sută de mii. Dacă nu suntem uniţi…</p>
               <p rend="justify">—  Tată, dacă nu-ţi duci dumneata pilcul de oşteni în tabăra lui Mihai vodă. Îl duc eu!</p>
               <p rend="justify">—  Vai şi-amar! Să nu mă faci de râs. Sunt vornicul Toma Neagu, deşi măria sa nu mi-a înnoit dregătoria.</p>
               <p rend="justify">—  Pot să-l vestec pe măria sa că vii în tabără?</p>
               <p rend="justify">—  Vesteşte-l!…  Deşi, vai şi-amar, mă tem de răzbunarea lui Radu Cujbă.</p>
               <p rend="justify">De la Copăceni, Mihai vodă a mutat tabăra la Călugăreni, pe apa Neaj-lovului. Pe celălalt mal, spre miazăzi, au tăbărât cei peste o sută de mii ai lui Sinan paşa.</p>
               <p rend="justify">Oştenii priveau dealurile, pe aşezătura cărora, printre mii de corturi strălucitoare, mişuna mulţimea otomanilor. Priveau şi vorbeau despre Sinan paşa: cel mai vestit comandant de oşti al vremii. Nu l-a biruit nimeni până acum: nici în războiul din Persia, nici în cel din Tunisia ori din Ungaria.</p>
               <p rend="justify">—  Tu ne spui astea, căpitane, ca să ne îngrozeşti, ori să ne întăreşti inima?</p>
               <p rend="justify">—  Curaj, fraţilor! Uite, colo cetele Buzeştilor, dincolo ale lui Radu Calomfirescu şi ale banului Manta…  În partea ceea se ţin oamenii banului Udrea Băleanu…  Cel din marginea cealaltă e căpitanul Cocea…  Cel de lângă tunuri e Albert Kiraly, trimis de Sigismund Bathory, craiul din Transilvania.</p>
               <p rend="justify">—  Dar craiul de ce nu vine?</p>
               <p rend="justify">—  După ce şi-o sărbători nunta, poate s-o îndura să se arate.</p>
               <p rend="justify">—  Şi tu, Grue, ai amânat logodna după luptă…</p>
               <p rend="justify">—  Eu sunt căpitanul măriei sale, nu crai mofturos şi îngâmfat.</p>
               <p rend="justify">—  Uite-l şi pe vornicul Toma Neagu, cu pilcul lui…  Asta înseamnă'că solia ta a fost mai cu spor decât a lui Stroe Buzescu la craiul Sigismund.</p>
               <p rend="justify">Văzând că se apropia măria sa, săriră în picioare. Mihai vodă, în armură strălucitoare, însoţit de căpitani, se opri câteva clipe, aici, de unde se vedea, în mijirea zorilor, tot cuprinsul taberei duşmane. Cugetă îndelung, strunind ncastâmpărul armăsarului negru ca smoala, apoi vorbi, hotărât:</p>
               <p rend="justify">—  Lovim spre pod. Pătrundem în armia lui Sinan ca o%pană de crăpat buşteni. O despicăm în două şi părţile le împingem spre mlaştinile din dreapta şi din stânga. Folosim pădurea, apa Neaj Iovului, mocirla. Ne bizuim pe bărbăţia luptătorilor, mai ales!</p>
               <p rend="justify">—  Dar dacă trec apa mai sus, pe la Petreşti? Întrebă Radu Florescu.</p>
               <p rend="justify">—  Sinan vrea Bucureştii. Şi prin Călugăreni e mai de-a dreptul.</p>
               <p rend="justify">—  Iscoadele spun că marele vizir a jurat: într-o lună va robi şi pustii toată Muntenia, apoi va trece în Transilvania, zise Stroe.</p>
               <p rend="justify">—  Nu toate jurămintele se pot ţine, Stroe! Albert Kiraly aşează tunurile colo, la marginea pădurii: să bată tabăra şi să farme podul, de va fi nevoie.</p>
               <p rend="justify">Mai departe, voievodul arătă că locul e strimt pentru ca o oaste mare să se poată desfăşura. Românii, fiind puţini, se pot mişca repede şi lovi unde potrivnicul nici nu se aşteaptă. Dar căpitanul Kiraly se împotrivi.</p>
               <p rend="justify">—  Eu nu intru în luptă fără poruncă de la stăpânul meu, craiul Sigismund.</p>
               <p rend="justify">Voievodul îl fulgeră cu o privire încărcată de atâta mânie, încât trufa şui ungur amuţi. „O privire ce ştie să ucidă, precum ştie şi a mângâia”, gândi Stroe Buzescu, auzindu-l pe Kiraly cum cerca să spună că hoarda lui Sinan „ne striveşte şi că, deci, mai bine-i să ne tragem în Transilvania”.:</p>
               <p rend="justify">—  Nu înainte de a da bătălia aici, căpitane!</p>
               <p rend="justify">—  Graba-i primejdioasă, uneori, voievoade.</p>
               <p rend="justify">—  Iar laşitatea-i ucigaşă totdeauna!…  Oricât de mare ar fi priceperea şi faima marelui vizir Sinan paşa şi oricât puhoi de oşteni ar aduce, ca să ne sperie, să ne îngrozească, noi tot nu dăm îndărăt!</p>
               <p rend="justify">Strânse frâul, privi răsăritul soarelui, roti încă o dată privirea asupra întregii împrejurări şi porunci: Buciumaşi, sunaţi începutul luptei!</p>
               <p rend="justify">Şi când buciumele şi surlele sunară, iar oştenii sloboziră zguduitoare strigăte de luptă, voievodul înălţă barda spre cer:</p>
               <p rend="justify">Zi* Porniţi, vitejilor! Aşa!…  La asfinţitul soarelui, steagul cel mare al lui Sinan va fi la picioarele mele!…  Căpitane Român Grue, să te ţii tot în preajma mea, ştafetar şi luptător fără frică.</p>
               <p rend="justify">—  Cu toţi cetaşii mei, măria ta!</p>
               <p rend="justify">Stroe Buzescu urmări umirea taberei otomane. Îl cunoscu pe Mahomed Satârgi paşa, pe Caraiman paşa şi pe Hassan aşa, beglerbegul Rumeliei. În latura stingă venea Giafer paşa de Tauris şi Haider paşa, beglerbegul Capadociei. Dar mai erau şi alţii, mulţi, necunoscuţi.</p>
               <p rend="justify">—  Ce armie uriaşă se năpusteşte asupră-ne! Oftă ca sub o grea povară Stroe Buzescu.</p>
               <p rend="justify">—  Cu atât mai însemnată va fi biruinţa noastră! Se rosti vodă. Aşa a început, în 13 august 1595, lupta năpraznică de la Călugăreni.</p>
               <p rend="justify">Pe apa Neajlovului. Român Grue şi ai lui au trăit tot zbuciumul acelei năpraznice zile. Inimile lor au sângerat la fiecare înfrângere şi li s-au înflăcărat iară de nădejdi, când românii biruiau.</p>
               <p rend="justify">Grue s-a purtat ca o adevărată suveică a câmpului de luptă, gonind din avangardă până în spatele taberei, la prisosul oastei, aflat în aşteptare sau din aripa dreaptă în cea stingă, să ducă ştiri şi să împartă porunci. Adeverea porecla: Român Grue, uite-l nu e! Şi-a încrucişat cărările alergărilor şi cu alţi olăcari, ca, de pildă, Gruia lui Novac sau Dan Buzdugan. Acum, cu glas cutremurat de durere vestea:</p>
               <p rend="justify">—  Măria ta, duşmanii ne-au luat cinci tunuri!</p>
               <p rend="justify">—  Să tragă arcaşii de la marginea pădurii!…  Să lovească banul Udrea şi Radu Buzescu în latura dreaptă! Şi, înălţând barda cu stânga, făcu semn străjii să atace: înainte, flăcăi!</p>
               <p rend="justify">Porni în frunte, însoţit de Stroe Buzescu şi Radu Calomfirescu.</p>
               <p rend="justify">Dar pe când la miazăzi de pădure, pe malul Neajlovului, tunurile trăgeau, săgeţile vâjâiau, săbiile zăngăneau, izbind în scuturi şi sute de oşteni cădeau răpuşi de iatagan, în spatele pădurii vistierul Dan sfătuia cu căpitanul Kiraly. Calapăr, care-l însoţea pe Român Grue, să transmită porunca de a intra în luptă, îi socoti drept „tuşea şi cu junghiul”. Mai ales că, dinspre Hulubeşti, gonea un spahiu drept spre cetele lui Kiraly. Dan vistierul îi ieşi înainte. Calapăr prinse o frântură de vorbă:</p>
               <p rend="justify">—  Cincizeci de mii de galbeni!…  Să nu intri în luptă!…  Il vreau domn pe Mihnea şi dregătoria de vistier. Il atrag şi pe ungur de partea mea…</p>
               <p rend="justify">—  Auzi, Grue? Ce facem?</p>
               <p rend="justify">—  Pândim spahiul şi-l săgetăm.</p>
               <p rend="justify">Peste cinci minute, o săgeată trasă dintr-un huceag, doborî spahiul din şa, iar calul alergă singur, pe câmpie, spre miază-noapte. Calapăr vru să se încredinţeze dacă spahiul şi-a dat duhul. Il privi cu milă:</p>
               <p rend="justify">—  Ce să-ţi fac, vericule? Nu te-am chemat noi; ci tu, de bunăvoie, ai venit în săgeata mea…  A, n-ai dat toate pungile cu galbeni hicleanului? Dă-le la neică! Ştii vorba: nu-i pentru cine se pregăteşte, ci pentru cine se nimereşte…  Iar eu, ochilă pot fi şi nimerilă…  Ce facem, Grue, cu atâta bănet?</p>
               <p rend="justify">—  Pune pungile în groapa aceea şi astupă-le cu pământ şi frunze. Semn, tufa de măcieş. Gata! La treabă!</p>
               <p rend="justify">Cu cât soarele urca spre amiază, cu atât zbuciumul luptei se dezlănţuia mai nebun, mai turbat. Văzând că duşmanul îi copleşeşte pe ai săi, voievodul porunci să sară la luptă şi pedestrimea rămasă în spatele pădurii. Şi tot căpitanul Român Grue, însoţit de Gruia lui Novac, a fost trimis cu porunca. Frânând armăsarul, vorbi răspicat:</p>
               <p rend="justify">—  Căpitane Kiraly, noi ne batem şi tu stai. Vrei să te socotim vândut lui Sinan?</p>
               <p rend="justify">Ungurul înălţă fruntea şi grăi:</p>
               <p rend="justify">—  Credeam că n-o să rezistaţi nici un ceas, dar aflu că sunteţi de o sută de ori mai viteji decât puteam bănui.</p>
               <p rend="justify">—  Puteai să ne cunoşti de la Brăila, unde-ai luptat alături de noi. Vorbirea asta dojenitoare îl stârni pe ungur: porunci tunarilor lui să scoată tunurile la marginea pădurii şi el însuşi, însoţit de cetele lui, intră în luptă. Rămas numai cu câteva zeci de oameni, vistierul Dan încalecă şi grăbi spre miazănoapte.</p>
               <p rend="justify">Ajuns iar lingă voievod, Grue îl auzi poruncind:</p>
               <p rend="justify">—  Căpitane Cocea, cu cetele de pe Argeş, te strecori prin pădure şi cazi în spatele lui Sinan. Trăsnet din senin! Noi atacăm încă o dată, din faţă!</p>
               <p rend="justify">Şi, cu securea mânuită cu stânga, făcea semn, îndemna, lovea. Arma aceea lucitoare stârni şi răpezi o nouă şi nestăvilită viitoare năprasnic repezită în uriaşa mulţime duşmană. Luptând în rând cu Calapăr şi Dorondoc, Grue îi vedea pe toţi cei din jur, încrâncenaţi, ameţiţi, sălbăticiţi, înnebuniţi de mânie şi ură. Doar când o rază de soare îi luci pe sabia plină de sânge, aruncă o privire spre asfinţit şi se întrebă: „Când a trecut ziua?”.; Se rugă, în gând: „Nu apune, tu, soare, până când steagul cel mare al duşmanului nu se va afla la picioarele măriei sale”…</p>
               <p rend="justify">Noaptea a pus capăt luptei. Biruitori, românii s-au întors la tabăra lor. Îşi luaseră tunurile înapoi, capturând alte cinci de la duşman. Sute de steaguri şi, mai ales, cel mare şi verde, zăceau, în adevăr, la picioarele lui Mihai vodă.</p>
               <p rend="justify">Cu toate că pierderile de vieţi răriseră mult cetele, bucuria biruinţei era cât se poate de mare în tabăra românilor.</p>
               <p rend="justify">Mihai vodă adună comandanţii şi căpitanii la sfat în cortul său. Aveau de socotit pierderile şi de cântărit însemnătatea victoriei, ca să ştie ce vor face mâine: lovesc din nou ori se retrag.</p>
               <p rend="justify">Frânţi de oboseală, Român Grue şi ai lui se aşezară la marginea dinspre miazăzi a taberei. Oştenii aprinseră focuri şi gustau din merindea săracă purtată cu dânşii.</p>
               <p rend="justify">Repede se stârniră istorisiri despre întâmplările din luptă, despre rănile primite ori jeliri pentru cei căzuţi. Cum unii găsiră rămăşiţă de vin ori ţuică în ploşti, veselia şi glumele alungară mâhnirea şi oftările. Când era gata să aţipească, Român Grue se auzi strigat:</p>
               <p rend="justify">—  Iliuţă, tu? De unde-ai răsărit, mă, pui de lele?</p>
               <p rend="justify">—  De unde, de neunde, dar nu singur…</p>
               <p rend="justify">—  Sănătos? Teafăr? Îl întrebă Voichiţa, aşezându-se în genunchi şi cuprinzându-l în braţe.</p>
               <p rend="justify">—  Ca bradu-n munte! Dar cum de-ai pătruns aici?</p>
               <p rend="justify">—  Sunt de azi-dimineaţă; am urmărit lupta de pe dealul Corbului. Am strigat, m-am rugat, am plâns şi m-am bucurat. Ce-ţi fac prietenii?</p>
               <p rend="justify">—  Păi, ce să facem? Surise Calapăr. Până acum o dârlobârlobrezirăm bine. Moţoc a dobândit o sgârietură la stânga. Încolo, nevătămaţi şi veseli că l-am prăbuşit în tină pe Sinan paşa. Ne pare rău că nu l-am putut îngropa acolo, că acum…  Auziţi un cântec de vietate într-o, salcie de pe malul apei? E un pui de turc sărac care stă într-un copac şi tot cântă: „Burlimac-burlimac”…</p>
               <p rend="justify">—  Ei, poznaşule, auzindu-l îţi dibuim uşor ghicitoarea: buratecul!</p>
               <p rend="justify">—  Nu ţi-a fost frică, jupâniţă? Întrebă Dorondoc.</p>
               <p rend="justify">—  Nu pot zice nu.</p>
               <p rend="justify">—  Nu se vedea! Spun eu, Iliuţă, scutierul domniei sale. Privea bătălia călare, ca un căpitan sadea.</p>
               <p rend="justify">—  Măria sa a zis: „Aici vitejia a biruit numărul”, grăi Grue. Şi dacă atunci, în momentul de mare cumpănă, voievodul nu ridica barda spre cer, nu pornea în frunte şi nu-l pălea în creştet pe Caraiman paşa, nu Ştiu, zău, dacă ne mai aflam noi aici, acum, veseli povestaşi de întâm-plări neobişnuite şi totuşi adevărate.</p>
               <p rend="justify">—  Da, încuviinţă Moţoc. Trăsnea cu barda, în dreapta şi-n stânga, prăpăd! Putere, iscusinţă, mânie, sete de răzbunare, dorinţă de libertate. Fără el n-am fi biruit. Cum scrie şi la Alexandria: mai bine o oaste de cerbi cu comandant leu, decât o oaste de lei condusă de un cerb.</p>
               <p rend="justify">Aşezata alături de oştenii din jurul focului, Voichiţa îl asculta pe Grue povestind despre furia lui Sinan paşa, împotriva ienicerilor şi a spahiilor, care fugeau din faţa românilor, se înfundau în smârcuri ori se înghesuiau spre pod, călcându-se şi strivindu-se unul pe altul.</p>
               <p rend="justify">—  L-am văzut când a căzut de pe pod; am crezut că-l va înghiţi mocirla. L-au scos, cu greu, dar l-au scos ai lui, fir-ar să fie! Am împins tare într-acolo, m-am năpustit nebuneşte, dar n-am izbutit s-ajung: zeci de suliţi îmi astupau calea. Am urlat de ciudă, când am văzut că slujitorii îl urcă în şa, aşa ponosit şi slut cum era, semănând mai degrabă a drac smolit decât a mare seraskier. Dar câţi şi-au găsit moartea şi dintre otomani şi dintre ai noştri!…  Şi-acum se lasă noaptea şi tăcerea ca un linţoliu fu-muriu peste zeci de mii de morţi fără groapă şi fără prohod. Doar câte un vaier de om rănit…  Asta-i tot.</p>
               <p rend="justify">Voichiţa sări în picioare:</p>
               <p rend="justify">—  Iliuţă, hai să adunăm răniţii! Că doar pentru asta am venit! Am la oblâncul Roaibei şi o desagă cu feşe şi scamă.</p>
               <p rend="justify">—  V-ajut şi eu! Se grăbiră Dorondoc şi încă patru oşteni. Grue, tu odihneşte-te.</p>
               <p rend="justify">—  Da; aş aţipi, o clipă. Când răsare luceafărul de ziuă trebuie să fiu la cortul măriei sale.</p>
               <p rend="justify">La lumina stelelor, Voichiţa, Moţoc, Iliuţă şi cei patru oşteni aduseră la cort douăzeci şi şase de răniţi. Ce-i mai mulţi otomani. &lt;%</p>
               <p rend="justify">—  Oameni sunt şi ei, surise Dorondoc înduioşat de grija şi îndemânarea cu care-i oblojea fata.</p>
               <p rend="justify">Neputând adormi, Calapăr izvodi o ghicitoare pentru somn:</p>
               <p rend="justify">—  Ce e dulce şi mai dulce, îl alungi şi nu se duce; dar când nu vine, e vai de tine…  Dacă Sinan paşa se odihneşte înseamnă că mâine, în zori, ne atacă din nou. Ar cam trebui să-i facem de petrecanie.</p>
               <p rend="justify">—  Născociţi ceva, îi îndemnă Grue; nici eu nu pot dormi.</p>
               <p rend="justify">—  Dezbrăcăm răniţii, ne îmbrăcăm turceşte, pătrundem în tabăra lui, după pilda lui Vlad Ţepeş şi iscăm între ei un măcel de-a mai mare dragul.</p>
               <p rend="justify">—  Ne trebuie mulţi oşteni şi uite-i: dorm ca butucii. Mai bine o poznă, Calapăr! Îl îmboldi Grue. Născoceşte-o! De pildă să aruncăm făclii asupra corturilor.</p>
               <p rend="justify">—  Eu zic aşa, propuse Iliuţă: legăm torţe de o roată şi-i dăm drumul de-a dura de pe dealul din faţă până în tabăra duşmană.</p>
               <p rend="justify">—  Grozavă idee! Dar cum ajungi acolo? Întrebă Voichiţa.</p>
               <p rend="justify">—  Prin pădure, pe unde a atacat căpitanul Cocea! Se prinse şi Grue în joc.</p>
               <p rend="justify">—  Hai, Iliuţă, cu nen'tu Calapăr. O roată, de la o căruţă fărmată de tun turcesc. Amnar şi torţe găsim noi.</p>
               <p rend="justify">Închipuiră, toate, în câteva minute şi plecară zoriţi de un demon al neastâmpărului.</p>
               <p rend="justify">Voichiţa şi Dorondoc continuară să caute răniţi. Un străjer îl pofti repede pe Grue la cortul voievodului.</p>
               <p rend="justify">Trecură aproape două ceasuri în care Calapăr şi Iliuţă orbecăiră prin pădure, se încurcară în nişte mărăcini îndrăciţi, dar scăpară, luând-o mai spre stânga. Deodată, în liniştea încremenită, auziră geamăt omenesc. Aprinseră un şumuiog de iarbă uscată şi descoperiră un turc de rang mare, judecind după îmbrăcăminte: sta speriat şi smerit, încâlcit în nişte mărăcini.</p>
               <p rend="justify">—  Ilic, şalvari, turban cusut cu fir de aur. Iatagan bătut în pietre scumpe, socoti Calapăr.</p>
               <p rend="justify">—  Ii pârlesc, o ţâră barba, că prea-i falnică?! Râse Iliuţă, dar Calapăr îl opri, mulţumindu-se să-i ia doar iataganul şi chimirul şi-l blagosloviră:</p>
               <p rend="justify">—  Eşti zgâriat tot, ai un picior rupt, gemi să-ţi dai duhul, dar n-avem ce-ţi face. Dacă nu te-am vârât noi în mărăcini, nici nu te-om scoate. Iar piciorul să ţi-l pună Sinan, de lemn. Şi-l lăsară încâlcit în mărăcini.</p>
               <p rend="justify">Ajungând în vârful dealului, cu roata şi cu torţele în spinare, văzură în vale, tabăra otomană. Corturile păreau nişte muşuroaie rânduite în cercuri sub stele.</p>
               <p rend="justify">—  Bădiţă, care-o fi al lui Sinan paşa?</p>
               <p rend="justify">—  Cel mare, din mijloc, cu steag în bold.</p>
               <p rend="justify">—  Într-acolo să îndreptăm roata.</p>
               <p rend="justify">Legară, repede, torţele de spiţe, le aprinseră, aşteptară să se înteţească bine flacăra, în descântarea şuguitoare după năravul lui Calapăr: „Du-te de-a dura-dura şi fă calcavura, tu, hoţomană, în tabăra duşmană…!”. Ră-pezită la vale, roata dudui, rotindu-se tot mai repede, ca un cerc de foc. Fugiră spre pădure, să nu-i simtă străjile. După o vreme se opriră să vadă ce ispravă au făcut.</p>
               <p rend="justify">—  Ah, bădiţă! A luat-o spre marginea taberei…  Ba, nu, nu, coteşte…  În cort, stând pe un scăunel jos, măria sa îl privi pe Român Grue cu ochi de oţel şi grăi:</p>
               <p rend="justify">—  Toma Neagu şi mica lui ceată s-au purtat bine. Socot că-i meritul tău, căpitane Român Grue.</p>
               <p rend="justify">—  Mai mult al Voichiţei, măria ta. Şi-a izbăvit părintele de la grea ocară, iar acum…</p>
               <p rend="justify">În clipa asta, izbucni un zgomot mare. Pământul se zgudui. Toată tabăra se trezi, înspăimântată; oştenii săriră în picioare, înşfăcară armele, întrebându-se: „Ce s-a întâmplat?”</p>
               <p rend="justify">Stroe Buzescu intră în grabă dumirindu-i:</p>
               <p rend="justify">—  În tabăra lui Sinan s-au aprins butoaiele cu pulbere.</p>
               <p rend="justify">—  Iliuţă şi Calapăr, poznaşii, cu roata lor! Exclamă Român Grue. Au izbutit să tulbure somnul duşmanilor.</p>
               <p rend="justify">Şi povesti, scurt, isprava pusă la cale.</p>
               <p rend="justify">Vodă ieşi din cort, privi pojarul, înţelese însemnătatea isprăvii, dar îşi stăpâni bucuria. Porunci lui Grue:</p>
               <p rend="justify">—  Căpitane, am nevoie de tine şi de calul tău.</p>
               <p rend="justify">—  La poruncă, măria ta! Lăstun, calul meu nebun, mă poartă ca „vfntul.</p>
               <p rend="justify">—  Duci scrisoarea asta Velicăi doamna, la Alba Iulia. Despre război povesteşti tot ce-ai văzut şi-ai înţeles. Nu uiţi nici năzdrăvănia asta.</p>
               <p rend="justify">—  Aşa fac, măria ta!…  Un turc rănit pe care l-am îngrijit la cortul nostru a spus că dacă Sinan paşa ar fi ştiut cât suntem de puţini, ne călca numai în copitele cailor.</p>
               <p rend="justify">—  Şi tu ce crezi de asta?</p>
               <p rend="justify">—  Cred că acum a priceput şi Sinan zicala românească: buturuga mică răstoarnă carul mare.</p>
               <p rend="justify">Mai mult de un ceas, românii au privit cum ardea latura dinspre răsărit a taberei duşmane şi cum se vânzoleau otomanii, buimaci şi speriaţi.</p>
               <p rend="justify">Când află că s-a întors Calapăr, stolnicul Stroe îl aduse înaintea măriei sale.</p>
               <p rend="justify">—  Unde-ai umblat, poznaşule? Îl fulgeră voievodul cu privirea.</p>
               <p rend="justify">—  Am fost cu uratul la măritul Sinan paşa. N-am avut talanca de pluguşor şi i-am urat cu o roată aprinsă. Şi urătura i-a priit: flăcările au lins butoaiele cu pulbere, iar ele, sărmanele, de plăcere au făcut poc!</p>
               <p rend="justify">—  Poc-poc şi gata! Se amestecă-n vorbă şi Iliuţă, văzând că voievodul râdea, cu poftă. Ce tămbălău, doamne, doamne! Harabalele săreau în aer ca surcelele. Câteva corturi s-au aprins feştile. Noi am vrut, să aprindem cortul lui Sinan; dar roata, pârdalnica, a cotit-o spre pulbere.</p>
               <p rend="justify">—  Ei, asta zic şi eu poznă! Îi lăudă măria sa, vesel, iar Calapăr găsi prilejul să-i înfăţişeze iataganul şi chimirul, luate de la căpetenia încâlcită între mărăcini, ca un peşte în vârşă.</p>
               <p rend="justify">—  Era un paşă, cred, bărbos! Adăugă Iliuţă, cu aprindere.</p>
               <p rend="justify">—  Poate chiar Hassan paşa, pe care l-ai fugărit măria ta! Râse Stroe.</p>
               <p rend="justify">—  Mulţumesc, flăcăi, pentru…  Poznele voastre curajoase şi folositoare. Al vostru-i tot ce v-a…  dat acel turc ascuns în mărăcini.</p>
               <p rend="justify">Român Grue se mândrea cu atari prieteni; dar voievodul îi aminti că trebuie să plece, fără zăbavă.</p>
               <p rend="justify">—  Îngăduie-mi, măria ta, să-mi iau rămas-bun de la logodnică.</p>
               <p rend="justify">—  Ia-o de-a dreptul spre Piteşti! Lasă Novăceştii pe altădată.</p>
               <p rend="justify">—  Voichiţa-i aici, în tabără… Îngăduie-i să se înfăţişeze măriei tale.</p>
               <p rend="justify">—  Se poate? Eu am îngăduit intrarea în tabără unei singure femei: Măria Butoianu. Dar noaptea asta tot despre lucruri neîngăduite aud: unii ies din tabără fără să mă-ntrebe, alţii intră tot fără învoire…  Dojenea măria sa în glumă, urmărind cum fata ieşea dintre străjeri şi se pleca să-i sărute mâna:</p>
               <p rend="justify">—  Iertare, măria ta, dar nu m-a mai răbdat inima şi venii.</p>
               <p rend="justify">—  Şi nu ţi-a fost teamă că-ţi primejduieşti viaţa?</p>
               <p rend="justify">—  Un. Spahiu a cercat să mă prindă, dar l-am plesnit cu biciul peste ochi şi, până să se desmeticească, Roaiba a zbughit-o şi m-a salvat. Roaiba şi Iliuţă, că s-a aţinut cu baltagul în calea duşmanului. Cu baltagul?</p>
               <p rend="justify">—  Da, că n-am sabie, măria ta! Se jelui băieţaşul.</p>
               <p rend="justify">—  Poftim junghierul meu, isteţule!</p>
               <p rend="justify">—  În genunchi mulţumesc, măria ta! Am să-l port toată viaţa.</p>
               <p rend="justify">—  Căpitane Român Grue, tu l-ai crescut?</p>
               <p rend="justify">—  A fost ursar şi halviţar. Îşi bătea aga Dudâiu joc de el. Acum e prietenul nostru, nedespărţit. Are treisprezece ani, iar Voichiţa şi l-a luat…  Paj. Noi îi zicem „pui de lele”.</p>
               <p rend="justify">—  Da? Surise voievodul. Pui de lele e cel mai mare rang la halviţari? Glumele s-ar fi înşirat încă o vreme, mai ales că făcătorul de zicale şi ghicitori, Calapăr, încă nu cutezase a umbla în traista lui, totdeauna doldora de vorbe de duh; dar vodă s-a uitat la Grue, iar acesta a înţeles:</p>
               <p rend="justify">—  La drum!</p>
               <p rend="justify">—  Unde pleci, Grue? Întrebă Voichiţa cu îndurerare.</p>
               <p rend="justify">—  Olăcarii nu-s întrebaţi unde aleargă; li se urează doar „drum bun!” Şi iartă-mă, Voichiţa că, până la pace, drumurile-s ale mele şi eu al lor.</p>
               <p rend="justify">—  Drum bun, Grue şi să te-ntorci sănătos! Îi ură fata, din toată inima. Te-aştept cu dor mult oricâte drumuri ai avea de străbătut.</p>
               <p rend="justify">Cu sprinteneală de pehlivan, căpitanul se aruncă în şa, iar Lăstun ţâşni ca săgeata din arbaletă.</p>
               <p rend="justify">Voievodul şi stolnicul Stroe intrară în cort, să urmeze sfatul.</p>
               <p rend="justify">Luceafărul de ziuă sclipi la marginea zării, ca un ochi de uriaş trezit din somn. Mergând spre ceata lor, Calapăr, Dorondoc, Iliuţă şi Voichiţa vorbeau tot despre bătălie.</p>
               <p rend="justify">—  Se cheamă că întâia lovitură i-am dat-o bine, cu sete, drept la mir. Nu l-am înfrânt de tot, dar l-am zdruncinat să ne ţină minte.</p>
               <p rend="justify">Voichiţa îşi aminti că Grue a plecat fără să-şi fi luat ceva de mâncare: „Şi doar i-am adus slănină, brânză şi o ploscă de vin”. Când le scoase din desaga de la obiânc, Calapăr se bucură nespus:</p>
               <p rend="justify">Minunat! Vorba ceea: când mai bei şi mai mănânci, parcă nu te prea usuci…  Pui de lele, meşter la toate cele, lasă jocul şi aţâţă focul!</p>
               <p rend="justify">Aţâţ, bădiţă, dar să-mi găseşti un rang mai mare ca…  Pui de lele. Şi să-l ştie şi măria sa, ca să-l treacă în…  Divan.</p>
               <p rend="justify">—  Azi ţi se potriveşte rangul de…  Pui de voinic.</p>
               <p rend="justify">Suflând în foc, băieţaşul gândea cu glas tare: „Mda…  Primesc rangul: Iliuţă cel mic, pui de voinic…”</p>
               <p rend="justify">Dorondoc tăie slănina în bucăţi, o crestă, o înfipse în ţigle cioplite din nuiele de alun, Iliuţă le roti deasupra jarului, până începură a sfârâi Şi a se rumeni. Şi întinseră pe iarbă o masă, în care vinul venea drept ca o binecuvântare pentru „bietul pântece chinuit de foame”, cum zicea Calapăr.</p>
               <p rend="justify">—  Gustă şi domnia ta, jupâniţa, o îndemnă Dorondoc.</p>
               <p rend="justify">—  Gust, prieteni, că dacă-s printre oşteni, măcar la mâncare să mă port ca un oştean.</p>
               <p rend="justify">—  După ce traseră câte două-trei gâturi din ploscă, tot Dorondoc pofti să-i zică un cântec, ajutându-se din când în când de fluier:</p>
               <p rend="justify">—  Cât am stat cu ochii la stele, am izvodit nişte stihuri despre „Jeluirea lui Sinan paşa.” Le zic:</p>
               <p rend="justify">Colo-n vale pe Neajlov, Sinan paşa strigă „of”! „Foaie fir de trandafir, eu Sinan, mare vizir, de teamă de voievod, m-am prăvălit de pe pod. În mocirlă şi-n noroi, m-am zbătut ca un broscoi şi rămas-am fără dinţi, ocărât şi scos din minţi. Foaie albastră de pe vânt, cât trăi-voi pe pământ şi dincolo, în mormânt, mă vor chinui vedenii: Mihai şi…  Călugărenii”…</p>
            </div>
            <div type="div2">
               <head>Ce necazuri face pajura lui Iliuţă.</head>
               <p rend="justify">Fiindcă a doua zi şi în cele următoare otomanii au avut de lucru cu orânduirea taberei, cu aducerea altor butoaie cu pulbere de la Giurgiu, cu trimiterea răniţilor spre Dunăre, nu s-au mai gândit să atace. Mihai vodă a chibzuit că-i mai bine să se retragă spre miazănoapte, dincolo de Târgovişte, pe râul Dâmboviţa, pe drumul spre Bran, la Stoieneşti, la poalele munţilor Piatra Craiului, să aştepte ajutorul transilvănenilor, cu Sigismund Bathory craiul.</p>
               <p rend="justify">Dar, în nechibzuinţa lui, acest crai săvârşise două lucruri, cu totul neîngăduite şi vrednice de osândă. Prin oamenii lui îl răpise, cu vicleşug, pe Aron vodă din Suceava şi-l închisese în cetatea Vânt, nu departe de Alba Iulia, cu gând să-l otrăvească. Domn în Moldova l-a pus pe un om de jos: Ştefan Răzvan, cu jurământ să-i fie supus. Aşa, l-a lipsit pe Mihai vodă de un ajutor preţios în războiul cu sultanul. Al doilea: tocmai când Sinan ajunsese la Dunăre, în loc să treacă munţii şi să-şi unească oastea cu a lui Mihai, necugetatul crai hotărî să-şi serbeze nunta cu o arhiducesă austriacă, nuntă regească, întinsă pe săptămâni de zile. Sinan paşa a avut, deci, răgaz să-şi tămăduiască rănile primite la Călugăreni, să repeadă în ţară prădalnicii lui acângii, să jefuiască şi să ardă Bucureştii, Gherghiţa, Târgoviştea. Mii de femei şi copii robiţi. Zeci de sate nimicite. De răul duşmanului, locuitorii se bejeneau peste munţi ori spre Oltenia. Printre aceştia se aflau şi Voichiţa cu Iliuţă. Mergeau desculţi, flămânzi, însetaţi. Doreau să ajungă la Căluiu, limanul suferinţelor.</p>
               <p rend="justify">—  Mi-s sângerate tălpile, dar nu mă las, se îndârji Voichiţa. Iliuţă îşi sfâşie cămaşa şi-i înfăşură picioarele.</p>
               <p rend="justify">—  Aşa-i mult mai bine. Dacă nu ne luau caii…  Roaiba, săraca…</p>
               <p rend="justify">—  Bine c-am scăpat noi. Cai mai găsim, la Călui.</p>
               <p rend="justify">Le era foame, dar se temeau să se apropie de sate: unele ardeau, pe altele le înconjurau acângiii şi le prădau. Spre seară, au ajuns la Olt; dar când căutau un podar, să-i treacă pe celălalt mal, se ivi un pâlc de aeân-gii. Alergară la un grup de oameni, adunaţi pe mal, aşteptând să treacă râul. Bărbătoasă, sfătui oamenii să se armeze cu ciomege şi pietre, să dea cu topoarele pe care le aveau la ei.</p>
               <p rend="justify">—  Nu sunt mai mult de douăzeci! Îi gonim cu pietre!</p>
               <p rend="justify">Şi, în adevăr, aşa au făcut. Loviţi de ploaia de pietre şi-au luat tălpăşiţa. De după dâmburi au apărut însă alţii, peste treizeci. Au răzbătut prin pânza de ciomege şi bolovani aruncaţi, au despărţit grupul băjeha-rilor şi au început să-i jefuiască. Voiau aur, covoare şi fete frumoase. Pe Voichiţa pusese ochii căpetenia. Iliuţă o întrebă cu lacrimi în glas:</p>
               <p rend="justify">—  Cum scăpăm de ei?</p>
               <p rend="justify">—  Numai dacă ne aruncăm în Olt.</p>
               <p rend="justify">—  Nu!…  Aşteaptă: se zăreşte, la deal, o ceată de oşteni. Mă strecor pe după tufe şi-i chem să ne ajute…</p>
               <p rend="justify">Voichiţa îl lăsă: „Să scape măcar el”…  Vru să se arunce în apă, dar căpetenia o prinse de mână şi-i făcu semn să urce în şa, lângă dânsul. Se luptă, îl muşcă de mână, îi smulse o scară de la şa. Acângiului parcă îi plăcea această luptă cu o fată în zdrenţe, cu picioarele învelite în cârpe, cu părul despletit, cu ochii învăpăiaţi de spaimă şi mânie şi, totuşi, frumoasă.</p>
               <p rend="justify">Dar, când era gata s-o doboare, pe muchia malului «apărură oştenii aduşi de Iliuţă. Spre norocul lor s-a nimerit ca, în frunte, să fie tocmai Calapăr, trimis, cu încă alte zece cete, să apere băjenarii de răul acân-giilor şi să-i treacă Oltul, podărind. Gonind prădătorii, prietenul lui Grue o trecu pe Voichiţa şi pe Iliuţă dincolo de râu, le făcu rost de cai şi-i călăuzi până la Craiova.</p>
               <p rend="justify">În cele două zile cât a durat drumul, Calapăr s-a încredinţat că logodnica lui Grue e o fiinţă deosebită. Ceru iertare, că până acum a sdco-tit-o drept o boieroaică trufaşă, o piază rea pentru Român Grue.</p>
               <p rend="justify">Ion Calapăr, poznaşule, când am auzit că tu l-ai uns pe tata cu miere, voiam să te sfâşii, să-ţi scot ochii. Dar cât am fost captivă la Gâzi Ghirai, mi-am dat seama ce om, ce prieten nepreţuit eşti şi, de-atunci^ te simt în inima mea ca pe un frate.</p>
               <p rend="justify">Singur, gonind pe valea Oltului, Român Grue vorbea cu armăsarul, despre cele aflate la Alba Iulia: „Aron vodă închis la Vânt. În Alba Iulia nuntă mare, cu mii de musafiri, cu belşug de mâncare şi băutură, cu lăutari italieni, cu dănţuitoare spaniole şi măscărici de la riga Franţei. De asta întârzie. Noi ne batem, iar el petrece…  Dreptate-i asta? Şi doamna Velica, nicăieri: acul în carul cu fân… Nici la Cetea n-am găsit-o”…</p>
               <p rend="justify">Dar, spre marea-i bucurie, mai jos de Râmnicul Vâlcea se întâlni cu Calapăr şi Dorondoc, parcă i-ar fi ieşit anume înainte:</p>
               <p rend="justify">—  Căpitane Român Grue, noi n-avem nici un spor şi nici un rost despărţiţi. Am isprăvit cu podăritul pe Olt, dar cu isprăvile neobişnuite, nu. Hai la tabără!</p>
               <p rend="justify">Aşa vorbea Dorondoc, iar Calapăr trase de frâu calul:</p>
               <p rend="justify">—  Uite-o caravană cu pradă!…  E străjuită de şase spahii.</p>
               <p rend="justify">—  Atacăm? Întrebă Dorondoc.</p>
               <p rend="justify">—  Galop, după pilcul de copaci de colo! Porunci Grue. Descălecară, aşteptând să se apropie. Numărară: douăsprezece harabale încărcate, vârf, cu saci, putini, legături, baloturi, bine aşezate, strâns legate, să ţină până la Dunăre. Grue hotărî:</p>
               <p rend="justify">—  Eu mă reped la cei din frunte; Calapăr la cei din mijloc; Dorondoc la cei din urmă. Strigăm, ca să părem mai mulţi…  Gata! Păzea, ticăloşilor!…  Hainilor!…  Hapsânilor!…  Căpcăunilor…!</p>
               <p rend="justify">Urlau şi roteau săbiile în şuer. Şi caii îi ajutau cu nechez de spaimă.</p>
               <p rend="justify">—  Fugiţi!…  Fugiţi, nelegiuiţilor!…  Paginilor!…  Tâlharilor!…</p>
               <p rend="justify">În adevăr, paznicii caravanei s-au speriat, chiar mai repede decât şi-au închipuit Grue şi prietenii lui. Dar cum drumurile pe^câmpie erau pline de cete de acângii, hotărâră să urce harabalele la Cozia, să le dea în seama călugărilor, să le înapoieze celor păgubiţi, iar ei să intre în Transilvania, să ajungă la Alba Iulia, s-o mai caute, toţi trei, pe Velica doamna şi să mai afle câte ceva despre gândurile craiului; apoi să treacă munţii pe la Bran şi să coboare în tabăra de la Stoieneşti.</p>
               <p rend="justify">—  Nu mă pot întoarce înainte de a înmâna doamnei Velica scrisoarea măriei sale. Aş fi cel mai nevrednic olăcar.</p>
               <p rend="justify">Pe drum, de la Craiova la Căluiu, Iliuţă privea nu atât la locurile prin care treceau, cât admira calul Voichiţei, rochia, ilicul, bluza, cuş-muliţa, cizmele şi mănuşile pe care fata le purta acum, după ce atâtea zile mersese în zdrenţe, desculţă, cu picioarele însângerate. Las' că şi el era îmbrăcat ca un boier. S-a scăldat în Jiu, a aruncat zdrenţele de pe el – cămaşă nu mai avea: o făcuse obiele şi-i înfăşurase cu ele tălpile Voichiţei – şi a îmbrăcat straie noi, pe măsură, aşa cum numai când a pornit cu Român Grue spre Sibiu mai purtase. Calul, bun, frumos, ager, deşi cam înalt pentru el. „Calul nu mai creşte, a zis jupâniţa, dar tu n-ai să rămâi un năpârstoc.” Şi l-a plătit cât a cerut neguţătorul. Îl rodea însă un gând şi nu se putu stăpâni de a întreba:</p>
               <p rend="justify">—  Jupâniţa, de unde are bădiţa Calapăr atâţia bani? Am văzut că ţi-a dat şi domniei tale o pungă plină.</p>
               <p rend="justify">—  De la turci, Iliuţă.</p>
               <p rend="justify">Şi povesti cum au îngropat banii găsiţi la spahiul venit să-l cumpere pe Dan vistierul. Când au plecat din Călugăreni, i-au dezgropat şi i-au dus măriei sale. Dar măria sa a râs: „Nu-mi pătez cugetul cu argintii Iudei; pe voi însă vă dezleg de păcat. Şi ca iertarea să fie deplină, dăruiţi un sfert mânăstirii Căluiu, unde-am găzduit în vremuri grele”. Acea pătrime se află la mine: m-a rugat Calapăr s-o duc stareţului.</p>
               <p rend="justify">S-au odihnit la Căluiu cinci zile. Iliuţă s-a jucat cu pajura Mocă-neata: începuse să zboare; dar, îmblânzită, venea şi-şi lua porţia de carne de pe treptele chiliei călugărului vraci. Noaptea dormea în cerdacul arhondaricului, cuminte ca un gânsac.</p>
               <p rend="justify">Se simţeau cât se poate de bine în liniştea şi pacea de la Căluiu; totuşi pe Iliuţă îl rodea neastâmpărul.</p>
               <p rend="justify">—  Jupâniţă, cât o să stăm aici, de pomană, printre moşnegi şi călugări trândavi?</p>
               <p rend="justify">—  Şi ce-ai vrea să faci, pui de lele?</p>
               <p rend="justify">—  Păi…  M-aş duce la tabără. Acolo-i altă viaţă!</p>
               <p rend="justify">—  Şi pe mine cui mă laşi, pajule?</p>
               <p rend="justify">—  Ei, parcă nu văd eu că şi domniei tale tot la tabără ţi-i gândul?!</p>
               <p rend="justify">—  Merg cu tine până la Râmnicul Vâlcea.</p>
               <p rend="justify">—  Ştii ce? Iau şi pajura cu mine. &gt;</p>
               <p rend="justify">—  Ce-ţi trebuie? Doar aşa, ca s-o duci în munte, unde i-i locul.</p>
               <p rend="justify">—  Mi-i dragă…  S-a vindecat, s-a deprins cu mine, dar cred că ai dreptate, că tot pe stânci i-ar plăcea mai mult. Şi, slăbită cum e, nu poate zbura de-aici, până la munţi. Hai, Mocăneaţă, cu noi!</p>
               <p rend="justify">—  Dacă aşa ţi-i placul, ia-o. Nu eşti tu…  Isteţul cu pajura?</p>
               <p rend="justify">—  E un rang nou? Pui de lele, pui de voinic, paj, isteţul cu pajura…  Bogat mai sunt!</p>
               <p rend="justify">—  De la Râmnic, prin Loviştea ieşim pe sub munte, ţa tabără.</p>
               <p rend="justify">—  De unde eşti, moşule? Întrebă Român Grue pe bătrânul cu cojoc întors, oprit să privească zidul cetăţii şi lumea care se perinda prin preajmă.</p>
               <p rend="justify">—  Mi-s dân Abrud. Dară 'netale?</p>
               <p rend="justify">—  De peste munţi, de la Bucureşti.</p>
               <p rend="justify">—  E! Păi, nu-i rezbel pe-acolo?</p>
               <p rend="justify">—  Război de cel mare, moşule!</p>
               <p rend="justify">—  Bătutu-l-aţi pă turc, nu-i aşe?</p>
               <p rend="justify">—  L-am bătut şi-l mai batem, până-l alungăm din ţară.</p>
               <p rend="justify">—  No! Dară nu ştii când vine acel Mihai vodă şi la noi? Că şi aice sunt felurite feluri de… Osmanlâi asupritori păntru români.</p>
               <p rend="justify">—  Ce ziceţi, fraţilor, de gândurile moşului din Abrud?</p>
               <p rend="justify">—  Faima zboară repede. Iar oamenii totdeauna au visat un călăuz, un om mare care să-i ajute a se despovăra de năcazuri şi asuprire, răspunse Dorondoc.</p>
               <p rend="justify">—  Io zâc, de-l vedeţi pe-acel viteaz Mihai vodă, să-l rugaţi a veni şi pă la noi, cum am zâs. Ce-i a trece munţii?! Noi de-atâtea ori trecu-tu-i-am cu oile ori cu ciubărele. Şi i-am trece şi cu arma, dac-am avea cârmaci.</p>
               <p rend="justify">—  Te încredinţăm, moşule, c-o să-i spunem.</p>
               <p rend="justify">Vorba cu bătrânul din Abrud se întrerupse brusc: într-o trăsură cu doi cai roibi, Calapăr o zări pe Velica doamna. Grue sări în şa, o ajunse, prinse calul din stânga de zăbală şi opri trăsura. Doamna se sperie, ca de-un lotru.</p>
               <p rend="justify">—  Doamna Velica…  Te caut de-o săptămână. Iertare că te-am speriat, dar… Sunt căpitanul Român Grue şi aduc scrisoare de la măria sa.</p>
               <p rend="justify">—  A, te cunosc…  se linişti doamna. Dă-mi-o, repede, să nu mă vadă oamenii craiului! Mă păzesc ca pe-o tâlhăriţă. N-am voie să ies din cetate decât până la biserică.</p>
               <p rend="justify">—  De ce?</p>
               <p rend="justify">—  Trufie şi micime sufletească. L-au ucis pe Aron vodă!</p>
               <p rend="justify">—  Doamnă, măria sa Mihai vodă mi-a poruncit să-ţi povestesc cum a fost bătălia de la Călugăreni.</p>
               <p rend="justify">—  Vino, te rog, la biserica noastră. Intri la cinci minute după mine.</p>
               <p rend="justify">Peste minutele hotărâte, aşezat în strana de lângă strana Velicăi, Român Grue povestea, în şoaptă. Doamna asculta cu tâmpla lipită de spetează, zâmbind bucuroasă ori lăcrămând de durere.</p>
               <p rend="justify">—  Dacă măria sa mai avea zece mii de oşteni, sărbătoream Suntămăria la Giurgiu, aruncându-l pe Sinan paşa, cu toţi ai lui, în Dunăre. Mărită doamnă, se ştie când va porni craiul cu oastea peste munţi?</p>
               <p rend="justify">Doamna ceru preotului o bucată de hârtie şi scrise câteva rânduri, * grăbite.</p>
               <p rend="justify">—  Împătureşte tu răvaşul şi-l dai măriei sale, în taină. Ii spui aşa: Fabio Genga, secretarul, ştie că Sigismund craiul pleacă peste cinci zile la tabără. Ai înţeles? *</p>
               <p rend="justify">I- Sărut dreapta, mărită doamnă! Se înclină Grue şi ieşi din bisericuţa nu prea luminoasă, dar primitoare ca o casă de român gospodar. Alergă la prieteni, încalecă şi grăi:</p>
               <p rend="justify">—  Plecăm chiar acum! Porunca a fost împlinită.</p>
               <p rend="justify">—  Trecem pe la Sibiu, pe la „Butoiul de Aur”, Român Grue?</p>
               <p rend="justify">—  S-o vedem pe Else, Calapăr…</p>
               <p rend="justify">—  Păi, de asta-mi eşti tu drag, măi Grue, viteazul vitejilor! La Călugăreni nu te-a atins nici o suliţă, nici un iatagan, nici o săgeată, parcă erai vrăjit. Dar şi Lăstun: te-a purtat ca un zmeu.</p>
               <p rend="justify">—  Tu, Calapăr, ai spus odată: voinicul fără cal e ca peştele pe mal. Şi numai la război se cunosc vitejii.</p>
               <p rend="justify">După ce, cu mare bucurie, o văd pe Frau Else şi beau un ulcior cu vin, împreună cu Micloş, gonesc pe Olt în sus şi, trecând pe la Bran, seara, ajung în tabără la Stoieneşti.</p>
               <p rend="justify">L-au găsit pe măria sa stând pe gânduri, singur, pe un butuc gros, în faţa cortului. Zâmbi, când Român Grue îi întinse răvaşul scris pe o jumătate de pagină albă dintr-o carte de rugăciuni. Citi: „Mihai, craiul vine, în sfârşit, cu 15 000 şi 800 călăreţi din Toscana, sub porunca lui Silvio Piccolomini, cu patru tunuri de cele mari”. Apoi oftă cu uşurare:</p>
               <p rend="justify">—  În sfârşit! R-</p>
               <p rend="justify">—  Iertare, măria ta: la Sibiu, un prieten mai vechi, Reiterul Micloş, ştia că vine şi Ştefan vodă Răzvan de la Moldova cu trei mii.</p>
               <p rend="justify">—  Da, au ajuns la Braşov. N-a venit pe la Focşani de teama acângi-ilor, care pradă din Olt în Şiret.</p>
               <p rend="justify">Aşa cum îl vestise Velica, peste şapte zile, oastea craiului a trecut pe la Bran şi s-a întâlnit cu oastea lui Mihai vodă la Rucăr. A doua zi, au sosit şi moldovenii. Voievodul cerea să grăbească marşul spre Târgovişte şi Bucureşti, dar Sigismund tărăgăna: ba că nu i-au sosit toate armele, ba că se împlineau nu ştiu câte zile de la nuntă şi voia să le sărbătorească în tihnă; ba că steaua îi era în atingere cu o planetă neprielnică; ba că – şi asta a fost cea mai grozavă – pe cortul voievodului român şi nu pe al lui, se aşeza o pajură mare. Mihai vodă nu dăduse nici o însemnătate acestui fapt întâmplător, dar auzind că pajura a ajuns pricină de supărare, a întrebat-o pe Voichiţa. Fata i-a dat răspunsul, cu multă mirare şi surprindere:</p>
               <p rend="justify">—  Nu-i nici semn, nici ciudăţenie, nici vrajă. E pajura lui Iliuţă, măria ta. E aproape îmblânzită.</p>
               <p rend="justify">—  Cea de la Căluiu?…  A îmblânzit-o puiul de lele! Râse vodă.</p>
               <p rend="justify">I- Înălţat la rangul de…  Puiul de voinic, măria ta, glumi Voichiţa.</p>
               <p rend="justify">—  Cheamă-l aici!</p>
               <p rend="justify">Strigat, Iliuţă, se înfăţişă în grabă.</p>
               <p rend="justify">—  A ta-i jivina cocoţată pe boldul cortului meu?</p>
               <p rend="justify">—  Da, măria ta!</p>
               <p rend="justify">—  Hm!…  Cu roata, la Călugăreni, ai nâmerit-o, dar aici, cu jivina asta, ai smintit-o.</p>
               <p rend="justify">—  De ce, măria ta? Că-i cuminte: nu murdăreşte, nu strică nimic.</p>
               <p rend="justify">—  Ba strică, Iliuţă, pui de voinic; strică ţării întregi! Înţelegi?</p>
               <p rend="justify">—  Atunci…  Atunci, c-o săgeată…  Gata! Dacă strică…</p>
               <p rend="justify">—  Nu, n-o omorî; înduplec-o doar să se aşeze pe cortul craiului Sigismund. Dar nu oricum, ci aşa, ca de la sine şi ca un semn al vitejiei celui care…  Doarme în acel cort de mătasă.</p>
               <p rend="justify">—  Cum porunceşti, măria ta…  Însă orătania s-a învăţat pe cortul măriei tale şi pân'o dezvăţ…</p>
               <p rend="justify">—  O pajură, măria ta, devine simbolul vitejiei numai când stă pe cortul unui viteaz, surise Voichiţa.</p>
               <p rend="justify">—  Unii se cred viteji numai pentru că din întâmplare se aşează un vultur pe boldul cortului lor.</p>
               <p rend="justify">Intre atâtea multe şi mari griji ale războiului, povestea cu pajura lui Iliuţă părea multora, pe drept cuvânt, o îndeletnicire fără noimă, caraghioasă, neroadă…</p>
               <p rend="justify">—  Măria sa să poruncească asemenea şotie? Se mira Calapăr, oarecum ciudos că nu i-a trecut lui prin cap şi pozna asta.</p>
               <p rend="justify">De şapte ori, din şapte locuri a aruncat Iliuţă pajura în sus şi. După ce s-a rotit deasupra celor două tabere vecine, a venit şi s-a aşezat tot pe cortul măriei sale. A opta oară s-a înălţat sus, sus şi părea că se va pierde în munţii Piatra Craiului, dar s-a întors şi s-a rotit, o vreme, pe deasupra taberei craiului Sigismund. Mulţi nobili şi căpitani de cei mari o urmăreau, cu emoţie, ca pe-o minune. Dar îi înecă lehametea şi ciuda când o văzură aşezându-se tot pe cortul lui Mihai vodă.</p>
               <p rend="justify">Ce era de făcut? Craiul se bosumflase, umbla năuc şi nici nu voia să mai intre în cort. Slujitorii îl mutară în trei locuri. Trei preoţi îl sfinţiră cu rugăciuni. Astrologul Dumitru îl orientase după cele mai norocoase stele şi planete. Degeaba: pajura trăgea tot la cortul românului.</p>
               <p rend="justify">A  treia zi, când şi lighioana asta se săturase de atâta zbor cu de-a sila şi dădea să-l ciupească pe Iliuţă de obraz, Dorondoc se întâlni cu Reite-rul Micloş. Schimbară câte o vorbă şi se arătară bucuroşi că vor lupta împreună. În vorbire românul o făcu pe nepriceputul:</p>
               <p rend="justify">—  Prietene Micloş, nu ştii de ce mai marii voştri urmăresc, cu atâta sârg, pajura care…</p>
               <p rend="justify">—  Chiar nu ştii? Craiul nostru, tinerelul ăsta pe care-l vezi aşa de bogat înveşmântat, care poartă platoşă de argint şi coif de aur este un închipuit: se crede mare cruciat, căpetenia întregii oştiri care luptă împotriva lui Sinan paşa. Iar dacă un vultur se aşează pe cortul lui înseamnă că victoria va fi a lui. Şi nu urneşte tabăra de aici, până când pajura nu-şi schimbă locul. Înţelegi?</p>
               <p rend="justify">—  Ce prostie! Parcă-i înţeles cu Sinan să-l lase-n pace până cară toată avuţia ţării. Că afurisita zburătoare s-ar patea să nu se aşeze nici-când pe cortul unui…</p>
               <p rend="justify">—  Ce să-i faci? Nimeni nu-i în stare a-i scoate prostia din cap.</p>
               <p rend="justify">—  Cu alte cuvinte, totul atârnă de pajura lui Iliuţă, zâmbi amar Mo-ţoc Dorondoc.</p>
               <p rend="justify">—  Cum adică? Nu înţelegea Micloş. Ce-i cu Iliuţă?</p>
               <p rend="justify">—  Pajura e a băieţaşului. Şi dacă jivina binevoieşte a se aşeza pe cortul princiar, măritul ocârmuitor intră în luptă, altminteri, halal de capul nostru şi-l bate fericea pe Sinan paşa.</p>
               <p rend="justify">—  Hm…  Aş lua eu pasărea s-o aşez, la noapte, pe cortul craiului, dar nu omul ci…  O poruncă de sus trebuie s-o înduplece, să-i poruncească a se aşeza, ca…  Proorocirea să fie semn ceresc.</p>
               <p rend="justify">Tot bătându-se cu gândurile, au ajuns la tabăra română, unde s-au întâlnit cu Grue, Calapăr, Voichiţa şi Iliuţă; ţinură sfat, în regulă, cu toţii. Băieţaşul se simţi vinovat:</p>
               <p rend="justify">OAO</p>
               <p rend="justify">—  O prind şi-i sucesc gâtul! Pacoste, nu pajură…</p>
               <p rend="justify">—  Nu, Iliuţă! Se împotrivi Micloş. Să ne mai gândim.</p>
               <p rend="justify">—  Reiter Micloş, mi se pare că Sigismund craiul e numai bun să încâlcească fuioare, îl categorisi Calapăr. Hurdu-burdu prin cămară, ia-l de păr şi dă-l afară, înainte de Crăciun, că de alta nu-i bun.</p>
               <p rend="justify">—  Ai dreptate, dar de, e…  crai.</p>
               <p rend="justify">—  Fraţilor, vulturului îi plac stârvurile; deci să punem o bucată de carne în boldul cortului crăiesc! Îşi dete cu părerea Grue.</p>
               <p rend="justify">—  Asta-i, Grue! Se bucură Micloş. Idee mântuitoare!…</p>
               <p rend="justify">—  Atunci, cavalere, râse Calapăr, de la Iliuţă taina semnelor cereşti a trecut în seama domniei tale.</p>
               <p rend="justify">Craiul era la vânătoare în ziua aceea. Micloş şi Calapăr jertfiră un berbec, puseră într-o legătură de pânză toate măruntaiele şi, cu voia căpitanului de strajă, le aşezară pe cort lângă flamura bathorească. Iar când craiul, cu tot alaiul, se întorcea de la vânătoare, Iliuţă, urcat într-un fag bătrân, dădu drumul păjurei, poruncindu-i mânios:</p>
               <p rend="justify">—  Dacă nu te-aşezi pe cort crăiesc, Mocăneaţo, îţi sucesc gâtul! Acolo ţi-am pus burdihan de berbec, ce n-ai mâncat tu niciodată. Auzi? La cort crăiesc!</p>
               <p rend="justify">Soarele se apropia de asfinţit. Alaiul craiului intra falnic în tabără: slujitorii purtau pe prăjini trei cerbi, două căprioare şi mult vânat mărunt, în doi cerbi se aflau înfipte câte o săgeată…  Crăiască, după spusa celor care le-au ochit şi slobozit, de alături şi aproape în aceeaşi clipă cu craiul, care se credea cel mai meşter ochitor şi cel mai mare vânător. Când văzură pajura rotindu-se pe cer, toţi, în cap cu Sigismund însuşi se opriră, urmărind-o cu încordare: „Ce va face?…  Unde va poposi?…  E o pajura a semnului ori stârpitură neroadă…?” %</p>
               <p rend="justify">În tabăra română, prietenii lui Român Grue urmăreau rotirea păsării…  Cea mai emoţionată era Voichiţa:</p>
               <p rend="justify">—  Zboară spre Piatra Craiului!…  Se duce!…  Nu…  se întoarce, rotit. Iliuţă, ai descântat-o bine?</p>
               <p rend="justify">Craiul şi nemeşimea din jur umblau cu ochii pe cer, răsucindu-şi gâtu-rile după hachiţele răpitoarei, când la dreapta, când la stânga, când jos, când sus. De cinci ori urmăritorii din cele două tabere au avut impresia ca pasărea pleacă definitiv şi se întristau, pentru ca să li se aşeze inima la loc, când pajura se întorcea, răsucindu-şi capul, parc-ar fi ochit cortul craiului. Iar când se răzgândi, apropiindu-se de cortul voievodului Mihai, Calapăr sări în sus:</p>
               <p rend="justify">—  Ne-ai ameţit!…  Ticăloaso! Slobod o săgeată în tine, dacă…  Pe cortul craiului! Că are boldul aurit şi flamură brodată tot cu aur!…  Chioaro, nu vezi? Nu-ţi miroase a borhăie de berbec? Neroadă ce eşti f Am tăiat degeaba ditamai berbecul…  A…  L-ai văzut!…  Te repezi!…  Te aŞezi, fâlfâind cu aripile-ţi mari…  Uite cum flutură flamură-n vântul aripilor tale…</p>
               <p rend="justify">Din tabăra craiului, răzbătură urale puternice. Din fagul unde urcase cu pajura, Iliuţă îl vedea pe Sigismund cum îşi trage sabia din teacă şi o salută solemn, ca pe un semn binecuvântat, ca pe o minune cerească. Uralele cuprind toată tabăra crăiască, făcând să tremure văzduhul.</p>
               <p rend="justify">Peste un sfert de ceas, cavalerul Micloş îl vesti pe Român Grue:</p>
               <p rend="justify">—  Mâine, pornim la luptă! Craiul şi toţi cei din jur s-au încredinţat că pajura le-a arătat semnul biruinţei.</p>
               <p rend="justify">—  Vai, surise Grue, filosofic: câte lucruri mari şi înţelepte atârnă de o mică şi neroadă minciună…</p>
            </div>
            <div type="div2">
               <head>În căutarea papucilor lui Sinan Pasa.</head>
               <p rend="justify">Nehotărârea, îngăimarea craiului Sigismund au folosit mult lui Sinan paşa: a aflat cu ce oaste veneau asupra lui cei trei aliaţi şi a plecat din Târgovişte. L-a lăsat pe Aii paşa să se bată în cetate; &gt;dar românii au zdrobit repede rezistenţa duşmanului. A patra zi au pornit grăbiţi, să-l ajungă pe Sinan la Bucureşti. Călăreţii, printre care se aflau şi Român Grue, Calapăr şi Dorondoc, galopând spre miazăzi, păreau o năpustire de furtună după un pârjol de secetă. În preajma Bucureştilor, stolul lui Grue a ajutat ceata lui Toma Neagu să iasă dintr-o împresurare, tocmai când aeângiii, de trei ori mai mulţi, erau gata s-o răpună. I-au îmbărbătat pe oşteni, au lovit din dreapta şi, într-un sfert de ceas, atacatorii au îm-pânzit câmpul, fugind şi părăsind prada în mâinile lui Toma Neagu. Vornicul a lăsat trufia la o parte şi i-a mulţumit lui Român Grue şi alor lui poruncind apoi slujitorilor să ducă, în satul din apropiere, carele cu lucrurile prădate şi să le împartă oamenilor.</p>
               <p rend="justify">—  Bine faci, cinstite vornice şi tată socru. Ei, dar eşti rănit la faţă!</p>
               <p rend="justify">—  Eh, o zgârietură… S-a închegat sângele în barbă. Dar cine ţi-a spus că mă aflam în primejdie?</p>
               <p rend="justify">—  Voichiţa, iar ea a auzit de la Iliuţă.</p>
               <p rend="justify">—  Inimoasă logodnică ai, căpitane Român Grue!</p>
               <p rend="justify">—  Dacă nu era cum este, n-o îndrăgeam. S-a obişnuit cu tabăra şi cu luptele, parcă ar fi crescut numai între ostaşi. Nu-i aşa, Voichiţa? O întrebă Grue văzând-o că se apropie de părintele său, bucuroasă că a mai dat la spate o primejdie.</p>
               <p rend="justify">—  Nevoia îl învaţă pe om, zice o zicală de-a lui Calapăr.</p>
               <p rend="justify">01</p>
               <p rend="justify">—  Dacă n-ai fi femeie, Mihai vodă ţi-ar încredinţa un stol, să-l duci la luptă.</p>
               <p rend="justify">—  Crezi că nu m-aş prinde? Dacă mă pregătesc…  Mai ales că acum Sinan paşa fuge de-şi pierde papucii.</p>
               <p rend="justify">În popasul din preajma Bucureştilor, s-au întâlnit cu un stol de oşteni moldoveni; unul o cunoscu pe Voichiţa:</p>
               <p rend="justify">—  Să trăieşti, domniţă! Mata mi-ai oblojit rana ce-o primisem la braţ.</p>
               <p rend="justify">—  Te-ai vindecat, oştene?</p>
               <p rend="justify">—  Aproape! Dacă vii la Suceavă, te cinstesc cu vin de Cotnar şi mere de Rădăşeni! Petrea lui Pintilie îmi zice.</p>
               <p rend="justify">—  Am să vin!…  Să mă aştepţi: sunt Voichiţa lui Român Grue Gro-zovanul…  Ţii minte?</p>
               <p rend="justify">—  Cum să nu! Că trebuie să hie di pi la noi, că l-am pus şi în cântec: „Român Grue Grozovanu, care-a sărăcit pe hanu”…</p>
               <p rend="justify">Ar mai fi vorbit mult, dacă nu venea poruncă să pornească, galop, spre Bucureşti.</p>
               <p rend="justify">—  La Târgovişte am prins patru paşale, aici m-aş bucura să-l prindem măcar pe emirul, cel care voia capete de ghiauri înşirate pe treptele fca-sei, vorbi Român Grue, apoi îşi sfătui logodnica să rămână în Bucureşti: Te odihneşti, rânduieşti casa, dacă n-or fi distrus-o acângiii…</p>
               <p rend="justify">—  Bine, Grue: doresc să-ţi arăt că ştiu a fi şi gospodină.</p>
               <p rend="justify">L  „1 *</p>
               <p rend="justify">Deşi se întărise cu palisadă de pământ şi lemn, Sinan paşa n-a îndrăznit să se prindă în luptă în Bucureşti, ci a gonit, din răsputeri, spre Dunăre, urmărit îndeaproape de oştenii lui Mihai vodă. Pierduse orice nădejde în victorie. Voia doar să-şi adune ienicerii şi spahiii, răspândiţi după pradă şi să reziste la Giurgiu, până trece toată prada peste Dunăre. Prada şi viaţa, atât.</p>
               <p rend="justify">Dar Mihai vodă nu i-a dat răgaz. Sosind în iureş, l-a împresurat, tă-indu-i orice legătură cu ţara. Şi numai încetineala lui Sigismund l-a împiedicat de a-l prinde pe malul românesc, aşa cum s-ar fi cuvenit şi ar fi meritat. '</p>
               <p rend="justify">Spre uimirea Voichiţei, în a treia zi de muncă pentru orânduirea casei, Iliuţă o vesti că o doamnă, pe care a mai văzut-o la Căluiu, a întrebat, la Curtea domnească, dacă ştie cineva unde stă boierul Toma Neagu*</p>
               <p rend="justify">—  Pe domnia ta te caută, jupâniţă: de aceea am adus-o aici. Văzând-o, uimirea fetei se preschimbă în mare bucurie:</p>
               <p rend="justify">—  Doamnă Velica!</p>
               <p rend="justify">—  Voichiţa, am fugit din Alba Iulia, ca să scap de stăruinţele a trei nemeşi din neamul Czaki, care mă cer soţie. Şi te-am căutat cu rugămintea să mă însoţeşti cât mai aproape de locul unde se dă bătălia.</p>
               <p rend="justify">—  Foarte bucuroasă, doamnă, cu toate că logodnicul meu mi-a dat povaţă să stau în Bucureşti şi să fac rânduiala în gospodărie.</p>
               <p rend="justify">—  Am să-l rog să te ierte că nu-i respecţi, întrutotul, dorinţa. Însoţite de Iliuţă, au pornit, călări, spre Giurgiu. Pe drum, Voichiţa şi-a alcătuit o strajă din cinci oşteni care, răniţi la mâini ori la picioare, rămăseseră în urmă, să se bandajeze şi acum grăbeau spre grosul oastei. Au dormit, adică au moţăit pe câte un braţ de fân cărat de Iliuţă, într-un han pustiu din Călugăreni. La ziuă, au privit locul bătăliei, mlaştina în care mai pluteau încă scuturi şi suliţe rupte, podul de pe care s-a prăbuşit Sinan, dar dres acum de oastea lui Mihai, dealul de pe care Calapăr şi Iliuţă au slobozit roata spre tabăra duşmană, apoi au grăbit spre miazăzi, printre căruţe, olăcari, turme smulse de la prădători, cai şchiopi, părăsiţi, harabale otomane răsturnate în şanţuri, dovadă a răvăşirii ţării pricinuită de război.</p>
               <p rend="justify">S-au oprit pe un deal, de unde străjerii însoţitori au socotit că se poate urmări bătălia, gata a fi dezlănţuită. Au descălecat. Erau atât de aproape, încât puteau cunoaşte cetele, stolurile şi comandanţii lor: colo-i Stroe Buzescu, în dreapta banul Udrea, în stânga banul Manta şi Preda Buzescu.</p>
               <p rend="justify">—  Uite-l şi pe boier Neagu!</p>
               <p rend="justify">—  Da, da, tata!…  Lângă Udrea Băleanu.</p>
               <p rend="justify">—  Măria sa, cu straja, urcă pe dâmbul cela!…  Arătă Iliuţă.</p>
               <p rend="justify">Auziră şi f rânturi din vorbirea lui, aduse de vântul «e adia dinspre Dunăre:</p>
               <p rend="justify">—  Duduie pământul sub copitele cailor! Fulgere paloşele! Trăsnească tunurile! Împroaşte săgeţile…  Ismailitenii cunoască tăria loviturii de pe urmă! Lovitura cea mai necruţătoare din furtuna cea mare! Şi să nu mai îndrăznească a ne călca ţara!</p>
               <p rend="justify">Uralele înfiorară văzduhul şi lunca Dunării, până departe. Răsunară buciume, trompete, bubuiră tunuri, tropotiră caii, parcă tot vaerul lumii s-ar fi vărsat aici sub bolta limpede de toamnă.</p>
               <p rend="justify">—  Nemaivăzut! Se minună Iliuţă. La Târgovişte a fost o jucărie; aici e grozav. Mai grozav ca la Călugăreni…</p>
               <p rend="justify">—  Îmi bate inima să se rupă!…  Grăi Voichiţa. Iată, voievodul intră în luptă…  Grue-i lângă măria sa.</p>
               <p rend="justify">—  Şi Calapăr şi Dorondoc! Cunoscu Iliuţă. Stroe Buzescu, cum mai loveşte, doamne!</p>
               <p rend="justify">Urmăreau tunurile care trăgeau, cu bombe mari de fier, în grămada năpustită pe pod.</p>
               <p rend="justify">—  Se rupe podul!…  Cad buluc în Dunăre, parc-ar răsturna racii din-tr-o covată.</p>
               <p rend="justify">—  Şi-i duc valurile la vale! Adăugă Voichiţa.</p>
               <p rend="justify">Văzduhul tremura, clocotea, se zguduia tot mai tare, mai năucitor de mulţimea uralelor, vaietelor, zăngăniturilor, bubuiturilor.</p>
               <p rend="justify">Doamna Velica, palidă, cu fălcile încleştate, cu pumnii strânşi, urmărea bezmetica vânzoleală şi încleştare între oameni preschimbaţi în fiare. Şopti:</p>
               <p rend="justify">—  Doamne, de nu l-ar lovi vreo săgeată. De spadă şi suliţă se apără el dar de săgeată…  Voichiţa, dacă nu-l pot vedea pe măria sa după luptă…</p>
               <p rend="justify">—  De ce? Se îndurera fata.</p>
               <p rend="justify">—  Mă urmăresc oamenii craiului. De aceea te rog să-i spui aşa: să se ferească de sabia unui nemeş cu barba roşie şi privire încrucişată. E tocmit ucigaş.</p>
               <p rend="justify">—  Ce au cu măria sa? Întrebă Voichiţa, înţelegând că prevenirea era ţelul venirii şi primejduirii vieţii în preajma câmpului de luptă.</p>
               <p rend="justify">—  Ei îl urăsc pentru că măria sa a câştigat bătălia de la Călugăreni şi pe cea de la Târgovişte, iar acum, la Giurgiu…</p>
               <p rend="justify">—  Ar trebui să sară-n sus de bucurie că…</p>
               <p rend="justify">—  Tu, Voichiţa, eşti un suflet curat şi cinstit: nu cunoşti mişelia şi nevolnicia unor capete încoronate. Pe Aron vodă l-au ucis pentru că voia să aibă ţara slobodă.</p>
               <p rend="justify">—  Podul se tot rupe, vorbi Iliuţă ca pentru sine, iar otomanii se prăvălesc în apă ca boabele în coşul morii. Nici n-au de ales: ori în valuri, ori în sabia românilor. Unde-o fi Sinan paşa? Dacă se prăbuşeşte de pe pod nu-şi mai poate pierde decât viaţa; dinţii i-a lăsat la Călugăreni.</p>
               <p rend="justify">—  Uite-l pe nobilul cu barba roşie!…  Arătă Velica. Intră în luptă. Herbul, un pardos…  Îşi face loc spre voievod…  Vai! Nu mai pot privi…</p>
               <p rend="justify">—  Alerg, doamnă să-l…</p>
               <p rend="justify">—  Zadarnic…  Se năpusteşte…  A aruncat suliţa…  A abătut-o cineva din zbor…  %</p>
               <p rend="justify">—  Grue!…  Grue al meu! El a…</p>
               <p rend="justify">—  Spada i-a frânt-o bădiţa Calapăr! Strigă Iliuţă, prins şi el de vâr-tejul acestei fapte mişelnice. Dar nu-i turc!…  Are cruce pe scut…</p>
               <p rend="justify">Din apropiere s-auzi vorbă italiană. Velica tresări, ca muşcată de şarpe:</p>
               <p rend="justify">—  E Fabio Genga…  M-a ajuns din urmă. Craiul m-a dat în seama lui: mă păzeşte să nu mă întâlnesc cu Mihai…  Fug! Rămâi sănătoasă, Voichiţa! Şi tu, voinicule!</p>
               <p rend="justify">—  Plecăciune, doamnă Velica!</p>
               <p rend="justify">Iliuţă o urmări cu admiraţie cum sare în şa, sprintenă şi uşoară:</p>
               <p rend="justify">—  Nu-i doamnă, e împărăteasă prin frumuseţe, şopti băiatul.</p>
               <p rend="justify">—  Şi prin nefericire, Iliuţă…  A, s-a aprins şi cetatea din Ostrov!…  Hm…  Abia acum, la spartul târgului intră şi ai lui Sigismund în luptă…  Să coborâm şi să ajutăm răniţii.</p>
               <p rend="justify">Bătălia a durat până la chindie. S-a întâmplat ca stolul lui Român Grue să se tragă la un pic de odihnă, tocmai pe dealul de unde Voichiţa şi Velica priviseră desfăşurarea luptei. Micloş era cu dânşii. Se fălea că nici în Spania, nici în Italia, nici în Ţările de Jos n-a văzut asemenea bătălie. Ceru plosca lui Calapăr, să-şi clătească gura de pulbere şi de fumul tunurilor.</p>
               <p rend="justify">—  E goală, cavalere!</p>
               <p rend="justify">—  Am eu o ploscă de vin, strigă Voichiţa dintre răniţi. Iliuţă!</p>
               <p rend="justify">În galop, băieţaşul luă plosca de la oblâncul şeii şi i-o întinse cavalerului, care trase o duşcă bună, apoi grăi:</p>
               <p rend="justify">—  Faină ţuică!</p>
               <p rend="justify">—  Ce mi-ai făcut, voinicule? Îl dojeni Voichiţa. Ţuica era pentru răni.</p>
               <p rend="justify">—  Iartă, jupâniţa! Că şi eu sunt rănit, pe dinăuntru…  Hohati Micloş. Te-am ales Artemida mea şi te-ai logodit cu căpitanul Român Grue.</p>
               <p rend="justify">Plosca trecu din mână în mână. Nicicând ţuica românească nu li se păruse mai grozavă. Pentru că-i durea în suflet amintirea celor săvârşite în bătălie, schimbară vorbe despre uriaşa cantitate de lucruri prădate şi înghesuite în harabale, gata să le treacă prădătorii la Rusciuc.</p>
               <p rend="justify">—  Ca să adunăm şi să cărăm îndărăt toate bogăţiile risipite de acân-gii aici, trebuie o jumătate de an, chibzui Dorondoc.</p>
               <p rend="justify">—  Să ne bucurăm că nu le-au trecut dincolo de fluviu, îl mângâie Micloş. Că am luat zeci de mii de prizonieri.</p>
               <p rend="justify">—  Da, încă o dată am dârlobârlobrezit-o bine, îşi aminti Calapăr vorba lui. Iliuţă, adă şi plosca de vin. A, uite-l şi pe căpitan, salvatorul vieţii lui vodă! Sări flăcăul în picioare şi-l îmbrăţişa pe Român Grue, apoi îi întinse plosca: Trage un gât şi priveşte colo, între răniţi, s-o vezi pe cea despre care spuneai c-ai lăsat-o să-şi rânduiască gospodăria la Bucureşti. O vezi? Ea-i mitâteaua care umple argeaua, Voichiţa slaba care nu cunoaşte zăbava şi vine, cu graba, să ne cânte slava!</p>
               <p rend="justify">—  Voichiţa! Se repezi Grue şi-o prinse în^ braţe: Ai spus că rămâi în Bucureşti…</p>
               <p rend="justify">—  Am vrut să găsesc papucii lui Sinan, dar mi se pare că i-a pierdut şi s-au dus pe apa sâmbetei…</p>
               <p rend="justify">—  Priviţi alaiul craiului Sigismund! Strigă Micloş. Străluceşte de mătase, aur şi pietre scumpe!</p>
               <p rend="justify">—  Şi Mihai vodă! Arată drept ca noi: prăfuit şi stropit de tină…</p>
               <p rend="justify">—  Doamne, mult aş vrea să am curaj să-i întind o ploscă de vin…  De aici de sus am văzut bătălia, ca-n palmă, povesti Voichiţa. Sigismund craiul şi alaiul lui abia acum ies din adăpost: l-a apărat păduricea de colo…</p>
               <p rend="justify">—  Dacă nu era pajura lui Iliuţă, râse cavalerul Micloş şi azi ar fi stat tot în tabără, la Rucăr, chitind care stea-i mai prielnică gloriei.</p>
               <p rend="justify">—  Tiii! Exclamă Calapăr, cum am uitat că am fost astrolog?! Ii ghiceam în stele, de turba căţeaua trufiei măritului crai. Poporul zice că un fălos betegos e plin de ponos, e-un caraghios fără nici un folos. Pe scurt: fală mare traistă goală şi cap sec.</p>
               <p rend="justify">După ce râse, cu poftă, Român Grue întoarse vorba:</p>
               <p rend="justify">—  Vă rog, nu fiţi cusurgii: un aliat trebuie vorbit şi de…  Bine. Dar nu înţeleg de ce acel nemeş saşiu, cu barba roşie s-a răpezit cu arma asupra măriei sale, voievodul nostru? Il presupunea turc?</p>
               <p rend="justify">—  Se vede că acei c-un ochi la slănină şi altul la făină ochesc în duşman şi nimeresc într-ai lor, făcu haz Calapăr.</p>
               <p rend="justify">—  Nu râdeţi! Îi opri Voichiţa. E un ucigaş.!</p>
               <p rend="justify">—  Ucigaş? De unde ştii?</p>
               <p rend="justify">—  De la cineva de mare încredere, Grue. Vesteşte-l pe măria sa. Şi în şoaptă: Spune-i că doamna Velica a fost aici şi am privit, amândouă, desfăşurarea luptei. Craiul o ţine sub priveghere şi pază.</p>
               <p rend="justify">—  Da?…  Alerg la măria sa!…  Dă-mi şi plosca: e însetat, de bună samă!</p>
               <p rend="justify">Două săptămâni după bătălia de la Giurgiu, oştenii români au mai avut de urmărit cetele de acângii răspândite prin ţară după pradă. La tocmirea socotelilor s-a ştiut c-au doborât peste 40 00Q de duşmani. Oricum, războiul din 1595 a însemnat sfârşitul jalnic al faimei marelui vizir şi seraskier Sinan paşa, care s-a mai bătut la Târgovişte şi la Giurgiu, dar care, de fapt, era înfrânt de la Călugăreni.</p>
            </div>
            <div type="div2">
               <head>Nunta de la Sibiu.</head>
               <p rend="justify">Pentru că Bucureştii şi Târgoviştea erau distruse şi ţara jefuită, Român Grue şi Voichiţa au hotărât să facă nunta la Sibiu, în hanul „Butoiul de Aur”. Măria sa a făgăduit să fie naş, mai ales că, îndată după Anul Nou, trebuia să-l viziteze pe craiul Sigismund, să pună alt temei alianţei, întru păstrarea independenţei cât mai neştirbite. După sărbători Grue şi Dorondoc au plecat la Sibiu să rânduiască, din vreme, cele cuvenite pentru nuntă.</p>
               <p rend="justify">Era vreme de moină, aşa că au trecut uşor munţii. Calapăr a rămas la Novăceşti, să vină cu Voichiţa şi cu Toma Neagu. La Sibiu, totul a mers bine: Frau Else şi judele l-au ajutat pe Român Grue să aibă tot ce se cere pentru o nuntă la care naş e un voievod aşa de vestit ca Mihai vodă, din cealaltă ţară românească.</p>
               <p rend="justify">La Alba Iulia căpitanul Român Grue şi Tudor Moţoc Dorondoc l-au întâmpinat pe măria sa la intrarea în cetate, străjuindu-l apoi în toate cele patru zile cât a sfătuit cu craiul Sigismund. După mâhnirea de pe chipul măriei sale, Grue a înţeles că sfatul n-a fost cum ar fi trebuit şi ar fi dorit. L-a auzit vorbind cu Stroe Buzescu:</p>
               <p rend="justify">—  Nu face nimic, dar se încotoşmănează în fudulie şi în trufie, se făleşte cu biruinţele câştigate de mine şi umblă după bani, ca ursul după miere. Nu-i întreg la minte. Ne încurcă, stolnice, ne încurcă rău de tot. Crede că poate orice şi că i se cuvine totul, fără a da nimic şi fără a face ceva. E un închipuit.</p>
               <p rend="justify">În drum spre Sibiu, Grue s-a întâlnit cu Reiterul Micloş:</p>
               <p rend="justify">—  Căpitane Român Grue, trebuie să-ţi dau o veste cam şuie: la han, boierul Neagu a sosit fără Voichiţa.</p>
               <p rend="justify">—  Cum adică, fără?</p>
               <p rend="justify">—  Adică aşa: pe valea Oltului, nişte tâlhari, poate rămăşiţă de acângii rătăciţi au oprit sania şi…</p>
               <p rend="justify">—  Dar era în seama lui Calapăr!</p>
               <p rend="justify">—  Poznaşul a sărit s-o apere, dar acei tâlhari l-au prins cu laţul.</p>
               <p rend="justify">—  Şi boier Neagu?</p>
               <p rend="justify">—  A scăpat, gonind caii până la Sibiu, după ajutorul tău. O clipă Grue văzu negru. Galopă până la han:</p>
               <p rend="justify">—  Tată socru, rămâi aici, să-l primeşti pe măria sa; eu alerg s-o salvez pe Voichiţa. Moţoc, frate, mă-nsoţeşti.</p>
               <p rend="justify">Au galopat până la Cozia. Aici aflară de la stareţ că răpitorul a intrat cu o fată în mânăstire, cerând să-l cunune.</p>
               <p rend="justify">—  Cine era, părinte stareţ? De unde venea? Cum îl chema?</p>
               <p rend="justify">—  Am jurat să nu spun, m-a ameninţat că-mi pradă chinovia.</p>
               <p rend="justify">—  Şi i-ai cununat?</p>
               <p rend="justify">—  M-au silit cu junghierul. Dar fata s-a împotrivit cu străşnicie a primi sfânta taină a cununiei. Cum avea mâinile legate, i-am cerut s-o dezlege ca să-şi facă sfânta cruce. Pe oşteanul însoţitor, slujitorii lui, avea zece! L-au legat de mâini şi de picioare, să fie martor la cununie. Eu îmi puneam patrafirul, când a intrat în biserică maica Teofana, mama măriei sale voievodul. Foarte 3-a supărat văzând că un boier sileşte o fată cu mâinile legate să-l primească mire. L-a stropşit cu mânie, i-a smuls junghierul de la brâu şi a tăiat legătura de la mâinile fetei.</p>
               <p rend="justify">Român Grue mulţumi, alergă la Schitul din Ostrov să sărute mina maicii Teofana şi s-a întors la Sibiu unde a ajuns a treia zi, încredinţat că prietenul Calapăr şi Voichiţa îl aşteptau la han, deşi se întreba mereu, cum de nu s-au întâlnit pe drum.</p>
               <p rend="justify">Dar în hanul cu mesele pregătite pentru nuntă, în hala cea mare împodobită cu covoaue şi flori, cu scaune şi un jilţ sculptat ca un tron, într-atâta lume adunată, Grue nu-şi văzu mireasa. Mâhnirea şi ruşinea, gata să-l doboare. Dar nici n-a avut vreme să se desmeticească şi să ia o hotărâre, că Frau Else vesti intrarea naşilor: măria sa Mihai vodă şi doamna Velica. Păşi să-l întâmpine, să-i poftească precum se cuvine şi să-şi descarce inima. Vodă se făcu a nu-l vedea. Primi închinarea lui Toma Neagu. Se aşeză în jilţ şi grăi cu glas tare şi încântător de frumos:</p>
               <p rend="justify">—  Lui Tudor Moţoc zis Dorondoc şi lui Ion Calapăr, flori ale oştirii mele, le dăruiesc câte o moşie în judeţul Argeş. Pe căpitanul Român Grue Grozovanul îl înzestrez cu o moşie lângă Focşani, să fie cât mai aproape de Moldova lui…  Bineînţeles când se va însura, că acum, după câte mi s-a spus, i s-a furat mireasa şi… Câtu-i de grozovan, n-a fost încă în stare s-o afle. Se vede c-a uitaţi sfatul meu: viitorul şi norocul sunt ale celor care le cuceresc, nu ale celor care le aşteaptă la pârleaz.</p>
               <p rend="justify">—  Măria ta, alerg s-o caut! Trebuie să…  se pripi învinuitul, deşi i se părea că vodă mai mult şuguia decât dojenea.</p>
               <p rend="justify">—  Nu acum!…  Aşteaptă, că poate îţi vine gând de călugărie, întrucât nuntă fără mireasă nu s-a văzut încă.</p>
               <p rend="justify">Grue înţelese, în sfârşit, că vodă îl fierbea în oală seacă; vedea că nuntaşii începeau a surâde ciudat. Îi venea să urle de ruşine şi de ciudă, când pe uşa din stânga se arătă Calapăr, cu toiag de vătăjel peţitor, îşi înfipse bine picioarele în podea şi glăsui tare, bătând tactul cu toiagul împodobit cu năframă înflorată şi panglici de multe culori:</p>
               <p rend="justify">—  Cinstite şi slăvite gazde! Pornirăm şi venirăm în faţa pământului, pe vălurirea vântului, venirăm bând, chiuind şi-ntrebând, caii galopând, tare nechezând, pe nări flăcărind, din copite scăpărând, pân-am sosit şi v-am găsit. Şi v-am găsit sănătoşi, dar nu prea voioşi, ci întristaţi şi cam plouaţi. Totuşi nu vă supăraţi, dacă vă cerem floarea să ne-o daţi, floare mândră, garofiţa pe nume Voichiţa. În genunchi vă rugăm să ne-o daţi, cinstiţi boieri şi crai, din ţara slăvitului Mihai. De nu ne-o daţi, cinstite feţe de doamne şi împăraţi, să ştiţi că avem sape, avem târnăcoape, avem şi săbii ascuţite, care pe vrăjmaşi i-nvaţă minte şi scoatem floarea din pământ, şi-o luăm cu jurământ, şi-o scoatem din rădăcină, s-o sădim la Grue-n grădină, locul să-i priiască, să nu se ofilească, ci să-mbobocească, să-nflo-rească şi mândri urmaşi să rodească…!</p>
               <p rend="justify">—  Calapăr, se-ncruntă Grue, asta-i oraţie de nuntă ori o poznă dc-a ta, ca să mă faci de tot râsul?</p>
               <p rend="justify">—  Oraţie, mire frate, că mireasa ţi-am peţit-o, de la Cujbă am răpit-o şi-am adus-o, în galop, pe Olt în sus, din hop în hop, că eşti mire norocos, harnic, mândru şi frumos, iar ei inima-i dă ghes spre un bărbat aşa ales; ales, bine-i să se ştie, dintr-o sută şi o mie…</p>
               <p rend="justify">În clipa aceea, pe scara din fund coborî de la catul al doilea Velica doamna, cu mireasa de mână. În urma lor veneau douăsprezece druşte, fete din Răşinari şi Sibiel, în frunte cu Frau Else şi Măria lui Pătraşcu din Novăceşti. În sală se stârni rumoare; strigări şi bătăi din palme, mirare, veselie, bucurie:</p>
               <p rend="justify">—  Frumoasă-i mireasa!…  Ce bine-i stă rochia şi hobotul!…  Coroni-ţa-i de aur!…  Dar şi naşa-i o minune…</p>
               <p rend="justify">Grue se zăpăci, ameţit ca de-o nălucire din vis: era Voichiţa, mai frumoasă ca zânele din poveste, cum păşea spre el cu fruntea sus şi chipul luminat de fericire. Grue o prinse de mină şi, amândoi, păşind ca-ntr-o plutire, se apropiară de nunul mare.</p>
               <p rend="justify">Voievodul se ridică în jilţ, îi întâmpină, le luă mâinile, le împreună şi-i sărută pe frunte, apoi zise, cu glas cald, părintesc, oleacă şuguitor:</p>
               <p rend="justify">—  Primeşte-l mire, Voichiţa, măcar că-i îmbrăcat ca-n bătălia de la Călugăreni. Dar ştiu că are suflet viteaz, iar în ladă straie de mire. Daţi-vă sărutul de soţi.</p>
               <p rend="justify">—  Sărutaţi întâi mâna naşului şi a naşei! Strigă Moţoc.</p>
               <p rend="justify">Înfioraţi de emoţie, îşi împliniră cinstita îndatorire. Toţi cei de faţă bătură din palme şi strigară urări de noroc şi sănătate. Toma Neagu îi îmbrăţişa, iar Moţoc făcu semn lăutarilor răşinăreni să zică, frumos, cân-tările cele de datină.</p>
               <p rend="justify">Cuceriţi de măreţia naşilor, de frumuseţea mirilor, toţi nuntaşii se dăruiră veseliei, cu totul.</p>
               <p rend="justify">—  Cine-i meşterul iscusit care mi-a rânduit astă aleasă şi înaltă sărbătoare? Întrebă măria sa încet, parc-ar fi vorbit cu sine.</p>
               <p rend="justify">—  Eu, măria ta, răspunse Velica doamna. Ştiu că fericirea altora e ca o merinde dulce pentru inima măriei tale, ca şi pentru a mea.</p>
               <p rend="justify">—  Aceşti viteji, şopti măria sa, ne prilejuiesc nu numai biruinţi, ci şi bucuria de a ne vedea, frumoasă doamnă Velica.</p>
               <p rend="justify">La ziuă, naşii au plecat: doamna Velica la Cetea, măria sa, Ia Târgo-vişte, pe la Cozia, să-şi vadă mama. Dar petrecerea a mai durat până-n prânz, când druştele au deshobotit mireasa. Hobotul şi coroniţa le-au pus pe capul lui Frau Else, iar ea, cum e obiceiul la români, şi-a ales mire pe Ion Calapăr. Asta a stârnit multă veselie între toţi nuntaşii, prilejuind noi închinări cu vin din belşug, în care timp năzdrăvanul izvoditor de zicale a mai scos câteva, din nesecatul lui sac cu învăţăminte, pentru alţii.</p>
               <p rend="justify">—  Eu ştiu, iubiţi nuntaşi, că acela care are acasă pivniţă bună nu se duce să bea în crâşmă. Că ascultătoare este numai soţia care ştie să poruncească soţului. Că nevasta cu minte bună e bărbatului cunună. Că pentru ca oamenii să poată trăi bine şi frumos, trebuie să moară toate cuvintele rele şi urâte. Că soţia veselă este lumina casei şi bucuria vieţii…  Iar eu mă-nsor când s-o găsi un suflet milos să mă ia, cu toată desaga mea de nacafale şi zicale.</p>
               <p rend="justify">Spre bucuria tuturor, Else l-a îmbrăţişat şi l-a sărutat. Iar Calapăr:</p>
               <p rend="justify">—  Ei, dacă ştiam că sufletul milos e aşa de aproape, făceam trei nunţi odată. Că uite-l şi pe Dorondoc şi Măria: se uită unul la altul: ea ca veveriţa la alună, el ca lupul la mieluţă.</p>
               <p rend="justify">După multe ropote de râs şi voie bună, Măria şi Dorondoc ziseră cân-tarea miresei de rămas-bun; îi însoţeau lăutarii din Răşinari.</p>
               <p rend="justify">—  Ia-ţi mireasă ziua bună, de la tată, de la mumă, de la fraţi, de la surori, de la grădina cu flori, de la fir de busuioc, de la feciorii din joc…  Trandafir din cornul mesei, cum plâng ochii miresei, cum mai rid ai mirelui, c-o duce la casa lui, ca pe-o rază-a soarelui…</p>
            </div>
            <div type="div2">
               <head>Întâlnire cu o veche coadă de topor.</head>
               <p rend="justify">După furtunosul an 1595, a urmat o vreme ceva mai liniştită. Încetul cu încetul, ţara şi-a tămăduit rănile; oamenii s-au întors în satele lor. Au arat, semănat şi cules holdele, au ridicat case noi. Dar Român Grue şi prietenii lui n-au prea avut parte de linişte. Ori lupte peste Dunăre, ori slujbe de taină la curţi străine, ca însoţitori ai lui Stroe Buzescu, ori ai banului Mihalcea, ai altor dregători trimişi în solii lungi şi adesea pline de primejdie: la Suceava, la Cracovia, la Praga. Au umblat chiar cu unele treburi de îndemn la luptă; pe la greci, bulgari, sârbi, albanezi, popoare dornice, ca şi românii, a se ridica împotriva stăpânirii otomane. În acei ani, Ţara Românească era independentă, iar independenţa faţă de sultan nu se putea menţine decât cu sabia. De aceea Mihai vodă căuta, cu orice preţ, să ţină prietenia, alianţa cu celelalte ţări creştine, începând cu ţările române surori, Transilvania şi Moldova. Aşa au trecut vreo patru ani.</p>
               <p rend="justify">Dar iată că nestatornicul Sigismund Bathory, craiul de la Alba Iulia, a părăsit tronul pe seama vărului său cardinalul Andrei Bathory, prieten al otomanilor şi deci duşman al românilor şi al noroadelor dornice de libertate. Văzându-se ameninţat dinspre miazăzi şi dinspre miazănoapte, Mihai vodă a hotărât să-l alunge pe Andrei Bathory…  Şi să unească Transilvania cu Ţara Românească. Printre cei trimişi ca nişte înainte-mergători se aflau şi Român Grue, Calapăr şi Moţoc Dorondoc, care drumeţeau acum pe malul Mureşului, ascultând murmurul apei şi cântarea păsărilor, dar dorind să întâlnească localnici, cu care să stea de vorbă. Îmbrăcaseră rantii călugăreşti şi Grue devenise Ghenadie, Calapăr, Tarasie, iar Dorondoc, Calinic. Calapăr-Tarasie suspina:</p>
               <p rend="justify">—  Ei, dac-am fi călărit pe caii noştri şi nu pe mârţoagele astea urecheate, ne-am simţi în apele vitejilor care avem dreptul a fi.</p>
               <p rend="justify">—  Mereu uiţi, îl mustră Grue-Ghenadie, că suntem călugări şi că prea-cuvioşi ca noi nu pot călători decât pe măgari.</p>
               <p rend="justify">—  Aşa-i! Iar cine încalecă măgarul trebuie să-i rabde năravul: încetineala şi încăpăţânarea, veni cu zicala…  Tarasie.</p>
               <p rend="justify">—  În şapte sate, prin câte am trecut până acum, socoti Calapăr, am avut bună dobândă. Ne putem mândri.</p>
               <p rend="justify">—  Ai dreptate; dar să fim cu grijă mare. Ştiţi vorba: cine se face oaie il mănâncă lupii.</p>
               <p rend="justify">—  Oamenii sunt bucuroşi de domn român şi îl aşteaptă pe Mihai vodă cu braţele deschise, adaugă Ghenadie. Ia să ne dăm în vorbă şi cu drumeţii ăştia…  Domnul cu voi, oameni buni!</p>
               <p rend="justify">—  Buna ziua, călugărilor. Încotro?</p>
               <p rend="justify">—  Umblăm după pomană, danii pentru nevoiaşi, răspunse Calinic.</p>
               <p rend="justify">—  Vorba ceea: dă şi tu ceva, cât te lasă inima.</p>
               <p rend="justify">—  Păi, pe-aici oamenii n-au bani. Sunt săraci. Ne jupoaie groful; părinţeilor!</p>
               <p rend="justify">—  E greu, ştiu…  Încuviinţă Ghenadie şi, în şoaptă: Dar de Mihai vodă ai auzit?</p>
               <p rend="justify">—  Voievodul ăl dă pastă munţi? Cum nu?! Ii bate straşnic pă osmanlâi.</p>
               <p rend="justify">—  Noi cântăm: Auzit-aţi de-un Mihai, ce sare pe şapte cai, de strigă Stambulul vai?</p>
               <p rend="justify">—  Şi astă cântare, tot am fo'auzât-o…</p>
               <p rend="justify">—  Şi ce-ai face, dacă ar veni şi aici, în Transilvania?</p>
               <p rend="justify">—  No, cum să zâc c-aş face ceva, dacă mă tem?</p>
               <p rend="justify">—  De cine te temi?</p>
               <p rend="justify">—  Păi d'asinul cuvioşiei tale, de-o pildă.</p>
               <p rend="justify">—  Şi dacă nu te-ai teme de niciun. Asin?</p>
               <p rend="justify">—  Ei, atunci ştiu eu ce-aş face…  Numai să vină el, Mihai voievodul. Că noi nu mai răbdăm nici pă grofi, nici pă osmanlâi.</p>
               <p rend="justify">—  Atunci să ştii că vine! Îl încredinţa Ghenadie.</p>
               <p rend="justify">—  Mulţam dă nădejdea ce-mi dai. Da' eu zâc să vă feriţi şi 'neavoastră, călugăraşilor, dă iscoadele grofilor, că-s tirani foarte şi nu cruţă. Defel nu cruţă! *</p>
               <p rend="justify">—  Şi noi mulţămim pentru povaţă.</p>
               <p rend="justify">—  Dacă inima ţi-i cu Mihai, atunci te rugăm ca, în satul dumitale, să vorbeşti oamenilor despre ce ţi-am spus noi: că vine! Da?</p>
               <p rend="justify">—  Dă bună samă!…  Dară cu taină mare. Îşi spuseră „drum bun” şi-şi văzură de cale.</p>
               <p rend="justify">În a cincea zi, pe la amiază, cei trei călugări poposiră la un izvor.</p>
               <p rend="justify">—  Calinic, tu ţii răbojul: al câtelea sat e ăsta?</p>
               <p rend="justify">—  Al optsprezecelea. Între Mureş şi Olt, toate satele de iobagi sunt cu măria sa. Bathoreştii le-au răpit toate drepturile. Ca să le recâştige, aşteaptă ajutorul nostru.</p>
               <p rend="justify">Se întinseră pe iarbă să-şi mai îndrepte ciolanele zdruncinate de hopu-rile pasului de măgar. Şi iar îşi amintiră de caii lor.</p>
               <p rend="justify">—  Câţi ani are Lăstun al tău, Gru…  Ghenadie?</p>
               <p rend="justify">—  Când m-a scos din robia tătară, aveam douăzeci de ani, iar el patru. Ce tineri şi nebuni eram! Acum eu douăzeci şi opt, el doisprezece, îmbătrânim… Tarasie, frate.</p>
               <p rend="justify">— Ei, după cum arată, te mai poartă măcar cinci ani.</p>
               <p rend="justify">—  Când l-oi pierde am să plâng ca după un frate bun.</p>
               <p rend="justify">Înduioşaţi, tăcură o vreme. Măgăruşii păşteau în preajmă; apa izvorului şuroia molcom pe jghiabul din coajă de brad tânăr. Opriră doi drumeţi la şipot, unul mai vârstnic şi altul mai tânăr, ziseră bună ziua, îşi clătiră mâinile şi gurile, se aşezară, mai încolo, pe iarbă, scoaseră din trăişti, fără grabă, merindea, o întinseră pe un şervet din tort de cânepă, apoi cel mai în vârstă trase brişcă din brâu şi tăie patru felii dintr-o pâine mare rotundă, crestă bucăţi mărunte dintr-o şurincă de slănină, în timp ce tânărul curăţa, cu migală, căţei de usturoi; apoi dezlegă colţul şervetului unde înnodase un pumn de sare. Cei trei călugări simţeau că li s-a umplut gura de apă şi nu-şi puteau lua ochii de la merindea celor doi. Văzându-i că încep a dumica, în tăcere, Tarasie întrebă, după ce înghiţi în sec:</p>
               <p rend="justify">—  Oameni buni, departe-i satul Cetea?</p>
               <p rend="justify">—  După deal, răspunse cel mai în vârstă. Noi dân Cetea suntem… Da' nevoastră, părinţeilor, nu., prânziţi?</p>
               <p rend="justify">—  Ei, am prinzi de nu ni s-ar hi golit desagii. Vorba ceea de-am avea brânză, după cum n-avem pâine, bună apă de papară., ici la izvoară.</p>
               <p rend="justify">—  Noi vă poftim la o ţâr' dă pită cu slană, dacă nu postiţi şi nu-i cu bănat…  1</p>
               <p rend="justify">Cei trei nu aşteptară a doua poftire. Lăudară pita, slana şi usturoiul. Mestecând, de zor, Tarasie întrebă:</p>
               <p rend="justify">—  Cum o duceţi cu stăpânul moşiei?</p>
               <p rend="justify">—  Bine. Că amu nu mai suntem ai grofului, ci ai boierului Ioan Norocea, logofătu, român de-ai noştri, mai omenos.</p>
               <p rend="justify">—  Tatăl Velicăj doamna?</p>
               <p rend="justify">—  Tocma'…! Ia, ia mai ia o ţâr' de slană, pân' s-o găta…</p>
               <p rend="justify">—  Cei din Oltenia au o vorbă: rău mâncai, bine mă saturai; nici nu fuse, nici n-ajunse; dacă mai era, tot nu strica.</p>
               <p rend="justify">—  No, păi faină vorbă! Şi lovită la astă împrejurare cu bucate sărace. Da…  N-aţi bănui!</p>
               <p rend="justify">—  Mai şuguim şi noi, ca fraţii.</p>
               <p rend="justify">—  Drept ca fraţii!…  Dară, ştiţi numa că amu şi dumneaei Velica doamna se nimeri de se află aici, la castel.</p>
               <p rend="justify">—  Da? E aici? Ce ziceţi, fraţi părinţi? Mergem s-o vedem?</p>
               <p rend="justify">—  Merem, părinte Ghenadie.</p>
               <p rend="justify">—  De aceeaşi părere sunt şi eu, păcătosul Tarasie.</p>
               <p rend="justify">—  Dacă mereţi, io vi-s călăuz. Îmi zâce Galda, iară aista-i Mitru…  Dară întâi să mai stăm o ţâră, întru hodină. Că dacă prânzu-o fo micuţ, să hie barem hodina mai mărişoara.</p>
               <p rend="justify">—  Să hodinim şi să înfiripăm oleacă de voroavă, spuse Calinic. Nu?</p>
               <p rend="justify">—  Io n-am poftă a vorbire.</p>
               <p rend="justify">Mitru se răsuci cu spatele, mormăind:</p>
               <p rend="justify">—  Nici noi nu batem unde nu ni se deschide.</p>
               <p rend="justify">—  Aşa-i Mitru nost': urâcios cu oamenii străini de sat. Da' nu-i rău.</p>
               <p rend="justify">—  Ştie că vorba-i de argint şi tăcerea de aur.</p>
               <p rend="justify">—  Păi, dă când tace, ar trebui să şază pe-un munte dă aur, dară…</p>
               <p rend="justify">—  Mitrule, ai cal? Întrebă Ghenadie.</p>
               <p rend="justify">—  Mţ!</p>
               <p rend="justify">—  Vacă?</p>
               <p rend="justify">—  Mţ!</p>
               <p rend="justify">—  Porc? Oi? Găini? Alte orătănii?</p>
               <p rend="justify">—  Mţ…  Mţ…  Mţ…</p>
               <p rend="justify">—  Dar ce ai tu în gospodărie? Stărui Calinic.</p>
               <p rend="justify">—  Nic'. Făr' de-o muiere şi patru pruncuţi.</p>
               <p rend="justify">—  Ei, să-ţi trăiască, Mitrule! Îl firitisi Ghenadie.</p>
               <p rend="justify">—  Mulţam! Că nu ştiţi ce dragi mi-s. Taţi! Ca puişorii cu colum-biţa lor…</p>
               <p rend="justify">—  Dar oştean ai vrea să fii? Te văd voinic şi…</p>
               <p rend="justify">—  Mţ…</p>
               <p rend="justify">I- De ce nu?</p>
               <p rend="justify">—  Păntru că p-oşteni îi strâng căpitanii cu arcanu, nu călugării cu mătania.</p>
               <p rend="justify">—  Asta aşa-i…  Dar ai auzit de Mihai vodă?</p>
               <p rend="justify">—  Păi, numa ăl dă-i nărod ori bolind n-aude şi nu-nţălege ce şi cum.</p>
               <p rend="justify">—  N-ai vrea să intri în oastea lui? Stărui Ghenadie.</p>
               <p rend="justify">—  Nu.</p>
               <p rend="justify">—  De ce?</p>
               <p rend="justify">—  Pân' că nu mă cheamă.</p>
               <p rend="justify">—  Şi dacă te-ar chema, ai intra?</p>
               <p rend="justify">—  Aş! %</p>
               <p rend="justify">—  Nu prea ai tu darul vorbirii, Mitrule, dar, în schimb, eşti iscusit! Surise Ghenadie.</p>
               <p rend="justify">—  Câtu-i dă mutălău…  Dară cu 'mneavoastră văz că voroveşte, se miră cel mai în vârstă.</p>
               <p rend="justify">—  Orovesc, pân' că nu mă tem. Dă aia!</p>
               <p rend="justify">—  Atunci hai cu noi, la Mihai vodă! Aruncă o vorbă Tarasie.</p>
               <p rend="justify">—  Ba!</p>
               <p rend="justify">—  De ce nu mergi?</p>
               <p rend="justify">—  Păn'că vine el aici.</p>
               <p rend="justify">—  De unde ştii?</p>
               <p rend="justify">—  Dă la 'netale…  Da' să ştiţi numai că de-amu vă cată grofii să vă spânzure.</p>
               <p rend="justify">—  Ce-am făcut noi, nişte bieţi călugări?</p>
               <p rend="justify">—  D-astea dă voroviţi cu oamenii.</p>
               <p rend="justify">—  Atunci să tăcem?</p>
               <p rend="justify">—  Ba voroviţi, dară cu pază mare. Că groâimea are multe urechi şi iscoade şi călăi dăstui. Şi să gată dă război. Face tabără lângă Sibii.</p>
               <p rend="justify">—  De unde ştii, Mitrule?</p>
               <p rend="justify">—  Am dus acolo saci dă făină păntru oştime şi-am prins ceva ştire: cică craiul ista care-i popă gândeşte să treacă în Ţara Românească pă Olt la vale, să-l alunge p-ăl dă voroviţi 'neavoastră.</p>
               <p rend="justify">—  Preţioasă ştire! Chibzui Ghenadie.</p>
               <p rend="justify">—  Şi-adevărată, întări Galda.</p>
               <p rend="justify">—  Ne-am înţeles…  Şi-amu să merem la castel.</p>
               <p rend="justify">Întâi, dând cu ochii de ei, Velica doamna s-a speriat. Nu-i venea a crede că aceşti ^călugări. În anterie vechi şi ponosite pot fi Calapăr, Moţoc şi finul ei, căpitanul Român Grue Grozovanul.</p>
               <p rend="justify">—  Ce face Voichiţa? N-am văzut-o de la botezul lui Mihăiţă. Ce-mi face finul cel mic? Creşte voinic? Se năpusti cu întrebările la Grue.</p>
               <p rend="justify">—  Voinic, slăvită doamnă şi naşă, iar Voichiţa suspină de dorul măriei tale.</p>
               <p rend="justify">—  Nu de dorul tău?</p>
               <p rend="justify">—  De-al meu pllnge, că-s tot pe drumuri.</p>
               <p rend="justify">—  Ştiu…  Călugăre Ghenadie. Şi zic să grăbiţi cu împlinirea datoriei voastre, să vă îndreptaţi spre Făgăraş, apoi spre Sibiu. Cardinalul Andrei Bathory adună oastea la acea cetate. L-am vestit pe măria sa, că urmăreşte să treacă munţii, odată cu paşalele de la Rusciuc, Nicopol şi Vidin, care se pregătesc să treacă Dunărea.</p>
               <p rend="justify">—  Uf! Doamnă Velica, greu mai e!</p>
               <p rend="justify">—  Grue, umblă pe-aici acel boier pribeag, Radu Cujbă.</p>
               <p rend="justify">—  Netrebnicul! Credeam că n-o să-i mai aud de nume.</p>
               <p rend="justify">—  Se tot roagă să-l împac cu măria sa Mihai vodă.</p>
               <p rend="justify">—  Iuda! S-a săturat de uneltit?</p>
               <p rend="justify">—  Zice că s-a încredinţat de dreptatea cauzei pentru care luptă Mihai şi vrea cu credinţă să-l slujească de aici încolo. Se milogeşte, se jură, se tânguie c-a sărăcit în pribegie.</p>
               <p rend="justify">—  Grue, zise Moţoc, dacă l-ai adus pe Toma Neagu la măria sa, de ce nu l-am aduce şi pe Radu Cujbă? Oricând este nevoie de un om de omenie în vreme de pace şi de-o sabie în luptă cu duşmanul.</p>
               <p rend="justify">—  Buni la inimă cum suntem, putem să-l mai iertăm o dată şi să încercăm îndreptarea păcătosului. Dar eu ştiu un lucru: calul bun trage şi la deal; nărăvaşul o ia tot hăis, dă peste oişte şi-o ţine din pocinog în pocinog.</p>
               <p rend="justify">—  Să-l punem la încercare, dragii mei, surise doamna, cu blândeţe. S-ar putea să se căiască sincer. Şi aşa poate-l scoatem de sub înrâurirea grofilor, care-l împing numai la rele.</p>
               <p rend="justify">Grue se gândi câteva clipe: mi jur zic să-l îmbrăcăm călugăr şi să-l luăm cu noi prin sate. Să agrăiască oamenilor români despre venirea măriei sale Mihai Vodă, dacă-i dă mâna.</p>
               <p rend="justify">—  Da; să îndure ce îndurăm noi, să-şi primejduiască zilele cum ni le primejduim noi.</p>
               <p rend="justify">—  Fraţilor, ăştia-i din cei care la joc-foc şi la lucru-ioc, dar niciodată nu se ştie ce-i sub pălărie.</p>
               <p rend="justify">Spre uimirea celor trei, Velica întrebă:</p>
               <p rend="justify">—  Să-l chem să staţi de vorbă cu el? A sosit la castel acum un ceas, mi-a căzut în genunchi şi mi-a jurat credinţă, a treia oară.</p>
               <p rend="justify">—  Cheamă-l, mărită doamnă, că de când mi-a răpit mireasa au trecut aproape patru ani. Şi vremea şterge multe din cele urâte în lume.</p>
               <p rend="justify">Fata de casă trimisă să-l aducă, îl găsi în paraclis: se ruga cu multă evlavie.</p>
               <p rend="justify">—  Cei mai cucernici sunt fariseii cârti Calapăr, văzându-l pe Radu Cujbă cum intră şi se trânteşte în genunchi, lipind fruntea de podea:</p>
               <p rend="justify">—  Sluga măriei tale, slăvită şi prea bună doamnă!</p>
               <p rend="justify">—  Radu Cujbă, aş putea să te sprijin în faţa lui Mihai vodă, dacă mergi, cu aceşti călugări, să vesteşti, între ţăranii români venirea măriei sale în Transilvania.</p>
               <p rend="justify">—  Vine în…  Tran?…  Se bâlbâi speriat şi încremeni.»</p>
               <p rend="justify">—  Cu ajutorul poporului şi întru împlinirea gândului său cel mai înalt: unirea românilor şi apărarea ţării de cotropitori.</p>
               <p rend="justify">Grue îi vorbi boierului cu asprime:</p>
               <p rend="justify">—  Ai să mergi cu mine, Radu Cujbă!</p>
               <p rend="justify">—  Aaa! Nu eşti călugăr?…  Eşti Român Grue…  Nu mă…</p>
               <p rend="justify">—  Nu-ţi mai convine? Întrebă Velica.</p>
               <p rend="justify">—  Ba da! Se linguşi el, revenindu-şi şi ridieându-se în picioare: Trebuie să-ţi cer iertare că te-am…  Şi ţi-am…  Ai fost mai*tare decât mine, aşa că…  Iertare!</p>
               <p rend="justify">—  Nu ştiu dacă am fost mai tare; ştiu că dreptatea era de partea mea: scrisoarea a ajuns unde trebuia, mireasa mi-a scos-o maica Teo-fana din ghearele tale.</p>
               <p rend="justify">—  Cu toate că ne-ai fost un fel de piază rea, grăi Dorondoc, totuşi, dacă juri că nu te mai haineşti şi pe măria sa cu credinţă îl slujeşti…</p>
               <p rend="justify">—  Uite, a doua oară cer iertare şi mă jur, să mă ucideţi, dacă…</p>
               <p rend="justify">—  Ştii cum zice o vorbă de duh? Mai bine de două ori să te-nsori, decât o dată să mori. Il luăm cu noi, Grue? Să uităm că a călcat jură-mintul de la Cozia?</p>
               <p rend="justify">—  Cu o condiţie: să se supună întru totul poruncilor noastre.</p>
               <p rend="justify">—  Te supui? Întrebă Velica, simţind că şovăie.</p>
               <p rend="justify">—  Mă supun!…  Mă supun!…  Jurământul de la Cozia a fost de silă.</p>
               <p rend="justify">—  De nu ţii jurământul de acum care-i de bună voie, îţi tai nasul cu junghierul ăsta!</p>
               <p rend="justify">—  Să mi-l tai! Scânci, milog. Să mi-l tai…</p>
               <p rend="justify">—  Rnm'ân rzr-n r^/Av-amii</p>
               <p rend="justify">—  Totuşi, vă rog, fiţi cu ochii în patru! Povăţui doamna.</p>
               <p rend="justify">—  Tatăl meu a fost om de credinţă lui Pătraşcu cel Bun, tatăl măriei sale, se lăudă Radu Cujbă.</p>
               <p rend="justify">—  Lasă părinţii! Că geaba tata-i crai, dacă de mine-i vai!</p>
               <p rend="justify">Se odihniră trei zile în castelul din Cetea; la plecare, Velica doamna le ură drum bun, să umble sănătoşi şi cu luare-aminte.</p>
               <p rend="justify">Ţinându-l din scurt pe…  Fratele Rafael, cum îi dăduseră nume lui Cujbă, Ghenadie îl punea la încercare. Se încredinţau că se purta bine; ştia cum să vorbească oamenilor, ca să fie crezut.</p>
               <p rend="justify">Aşa, vrând-nevrând, a răspândit, printre românii transilvăneni, vestea venirii lui Mihai vodă şi îndemnul de a sări în ajutor.</p>
               <p rend="justify">De pildă, în satul Drăguş, fratele…  Rafael cuvânta, în şoaptă, unor gospodari care adunau brazde de fân:</p>
               <p rend="justify">—  Deci ştiţi ce-aveţi de făcut, oameni buni: când s-aprind focuri pe dealuri, vă armaţi, care cu ce puteţi şi vă năpustiţi asupra castelului grofului. Cei tineri vă alăturaţi oştirii măriei sale. Aţi înţeles?</p>
               <p rend="justify">Pornind mai departe, îl întrebă pe Grue dacă a vorbit bine.</p>
               <p rend="justify">—  Bine, părinte Rafael, dar parcă ţi se cam împiedică limba, de frică.</p>
               <p rend="justify">—  Ei, credeţi-mă şi voi,: ne-am vârât într-o treabă foarte primejdioasă. Dacă ne prind nemeşii, ne trag pe roată.</p>
               <p rend="justify">Însera şi până în sat era mult. Grue a hotărât să înnopteze lângă o claie de fân. De altfel, ţăranii i-au înştiinţat că nemeşii au cam simţit ce rosturi ţes cei patru călugări pe aici şi le poartă sâmbetele. Se gândeau ca, a doua zi, să încheie aceste peregrinări şi, prin Sibiu, să intre în Oltenia. După ce ospătară, rânduiră străjile şi se amistuiră în fân. Straja întâi, Grue; a doua Radu Cujbă-Rafael.</p>
               <p rend="justify">—  Bine, dar asta-i cea din urmă poruncă pe care…</p>
               <p rend="justify">—  Să stai în picioare, ca mine, ai Înţeles? Astă-noapte ai cam tras la aghioase în strajă. Ai înţeles?</p>
               <p rend="justify">—  De ce strigi aşa la mine? Eu sunt boier!</p>
               <p rend="justify">—  Părinte…  Ghenadie, scoate mata cel junghier să-l scurtăm de nas pe ăst boier ţâf nos.</p>
               <p rend="justify">—  Nu mă supăr, doamne fereşte, dar spuneam şi eu, aşa…</p>
               <p rend="justify">Noaptea s-a lăsat liniştită, caldă. Pe cer treceau, spre miazăzi, şiruri de cocoare. Dinspre o livadă din apropiere venea mireasmă de mere coapte. Radu Cujbă se mişca încet să nu cadă de somn. Gândea ciudos: „Dorm ca bivolii în fân, ţărănoii…  De-aţi şti voi, ah, de-aţi şti ce vă aşteaptă…  Auzi! Paşi? Ia!…  Vin dinspre pădurice…  Să le ies în cale”…  După câţiva paşi tiptili, şopti: „Servus!”</p>
               <p rend="justify">—  Servus! Răspunse şoptit un glas răguşit. Un' e-s?</p>
               <p rend="justify">—  Dorm în claia de fân. Înconjuraţi-o şi înhăţaţi-i!</p>
               <p rend="justify">Zece bărbaţi înarmaţi ocoliră, repede, stogul şi, câte trei pe unul, îi prinseră pe cei care dormeau. Totul se petrecu fulgerător. Niciunul n-a avut când se desmetici şi apăra.</p>
               <p rend="justify">Asa! Strigă Radu Cujbă. V-am venit de hac!</p>
               <p rend="justify">Am sfeclit-o!…  Sudui Calapăr. Am pus în plug cu nebunul şi-acum ne omoară boii.</p>
               <p rend="justify">Gemu Grue…  Că nu ţi-am tăiat nasul, la vreme!</p>
               <p rend="justify">—  Eu o să ţi-l tai cu cap cu tot! Se lăudă Cujbă, dar numai după ce scot de la tine tot ce ştii despre Mihai vodă.</p>
               <p rend="justify">În ziua următoare, Român Grue şi prietenii lui se aflau la Alba, în închisoare, cercetaţi de un căpitan de oaste, Horvath.</p>
               <p rend="justify">—  Şi nu vreţi să mărturisiţi nimic?</p>
               <p rend="justify">—  N-avem ce mărturisi! Răspunse Grue.</p>
               <p rend="justify">—  Călugării se mărturisesc numai maimarilor bisericii.</p>
               <p rend="justify">—  Mi se pare că-şi bat joc de noi, segnor Cujbă.</p>
               <p rend="justify">—  Eu adeveresc că îndemnau ţăranii la răscoală împotriva nobililor, Îndată ce se va vesti că Mihai vodă a trecut munţii.</p>
               <p rend="justify">—  Câtă oaste are valahul? Întrebă căpitanul.</p>
               <p rend="justify">—  Noi n-avem de unde şti; dar în poveste se spune „câtă frunză şi iarbă”, vorbi Român Grue.</p>
               <p rend="justify">—  Şi pe unde va trece munţii?</p>
               <p rend="justify">—  Nu ştim. Dar cred că pe oriunde, cum trec jderii, vulturii şi ciobanii.</p>
               <p rend="justify">—  Dar nici nu-i nevoie să treacă: se află în inima fiecărui român.</p>
               <p rend="justify">—  Căpitane Horvath, îi laşi să…  Vorbească-ntr-aiuri? Întrebă Cujbă, cu dojana.</p>
               <p rend="justify">—  Ne trebuie doi-trei martori, să le facem aşa, un fel de judecată şi îi strivim cu roata. Strajă, adă câţiva ţărani români iobagi din piaţă, să adeverească aici că ăştia i-au îndemnat la răscoală.</p>
               <p rend="justify">Peste un ceas au aşteptat să fie aduşi „martorii”. Stând în faţa celor trei, legaţi în funii, Radu Cujbă se tot lăuda: ba că se va căsători cu Voichiţa, ba că o va închide într-o mânăstrie, ca să se răzbune, ba că-i va lua toată averea.</p>
               <p rend="justify">—  Vine domn Mihnea vodă cu ajutorul principelui cardinal Andrei Bathory şi din porunca sultanului…  Şi pe fii-tu îl voi da paşei din Silistra, să-l facă ienicer!</p>
               <p rend="justify">—  Vai de biata ţară! Oftă Grue, iar Radu Cujbă scrâşni:</p>
               <p rend="justify">—  Ah, cât aştept clipa când veţi fi sfârtecaţi pe roată!…  Dar, iată că au şi venit martorii!</p>
               <p rend="justify">Cei trei se îngroziră. Când martorii s-au înfăţişat, doi cunoscuţi: Galda şi Mitru. Nu înţelegeau cum s-a întâmplat: nu cumva şi Velica doamna…  Ea l-a conăcit pe Cujbă.</p>
               <p rend="justify">Căpitanul anchetator Horvath, mânios că alţii n-au vrut să vină, se încruntă la cei doi ţărani, întrebând:</p>
               <p rend="justify">—  Nu-i aşa că-i cunoaşteţi pe aceşti călugări? Uitaţi-vă bine la ei!</p>
               <p rend="justify">Cei doi îşi schimbară greutatea trupului de pe un picior pe altul, se uitară unul la celălalt şi strânseră din umeri. Glăsui cel pe care Grue şi ai lui ştiau că se numea Galda:</p>
               <p rend="justify">—  No, nu i-am văzut nicicând.</p>
               <p rend="justify">—  Ce-are a face că nu i-ai văzut?! Ştii de la mine că aceşti blăstămaţi umblă prin Transilvania şi vă-ndeamnă la…</p>
               <p rend="justify">—  Nu ştiu nimica!</p>
               <p rend="justify">—  Aşa? Dacă nu mărturisiţi o să fiţi traşi pe roată odată cu tâlharii ăştia! Aţi înţeles?</p>
               <p rend="justify">—  Io ştiu! Ridică fruntea, celălalt care era Mitru, mutălăul. Işti trii călugăraşi or vorovit multe. Tare multe!</p>
               <p rend="justify">—  Uite-l pe Mitru, mutălăul, ce vorbăreţ a devenit! Suspină Calapăr, în timp ce ţăranul continua să-i denunţe:</p>
               <p rend="justify">—  Da! Or spus că trebă să ne…  Dară ce n-or spus!…  O ţâr' dac-aştep-taţi până-ndesară, v-aduc triizăci dă oameni, români şi unguri, care să vă vorovească, tat, ce şi cum au glăsuit işti călugăraşi pă împotriva grofilor de le-or zâs tirani şi câni şi lupi hrăpitori care sfâşie pă iobagi, ales pă români. Aşa le-or zâs!</p>
               <p rend="justify">—  Da? Se arătă căpitanul foarte încântat.</p>
               <p rend="justify">—  Da! Aşa le-or zâs precum sunt, adică precum spun: tirani şi…</p>
               <p rend="justify">—  Omule, omule, rău faci! Suspină Grue. Foarte rău, mutălăule!</p>
               <p rend="justify">—  Nu mă căina tu! I.as' că dă-s mutălău, prost nu-s. Or vrut, cinstite căpitane întrebător la judecată, să mă ia oştean la acel Mihai vodă, c-o să am mult bine dă la el. Şi cu alte ispite-or venit. Multe!</p>
               <p rend="justify">—  Mitrule, noi am ajuns de râs şi tu de ocară! Îl dojeni Calapăr.</p>
               <p rend="justify">—  Lasă c-o să vedeţi voi ocara, când or veni ăi dă-i aduc io s-adeve-rcască tot. Tot, că mai sunt şi altele.</p>
               <p rend="justify">—  Mutălăule, ai bolunzit ori te-ai bolnăvit de limbariţă? Îl mustră Galda, speriat.</p>
               <p rend="justify">—  Da' amu-s mai înţelepţit ca oricând! S-aduc martorii, căpitane?</p>
               <p rend="justify">—  Adă-i! Porunci bucuros. Şi către Radu Cujbă: amânăm judecata până mâine. Aflăm lucruri noi. Dobândim răsplată bună dacă…</p>
               <p rend="justify">—  Să aşteptăm, încuviinţă Cujbă. Du-te, ţărane şi vină fără zăbavă. Dacă ne…  Amăgeşti, te tragem pe roată!</p>
               <p rend="justify">—  Io? S-amăgesc? O să vedeţi ce treabă bună vă fac. Mâne până-n amiez s't aici, cu triizăci! Toţi martori d-ăi buni şi vârtoşi.</p>
               <p rend="justify">Şi pe când Mitru ieşea, ştergându-şi faţa asudată cu căciula, Dorondoc şopti către ai lui:</p>
               <p rend="justify">—  Ei, din cele şapte-opt sute de oameni cu care am stat de vorbă, nu se putea să nu se găsească şi un trădător smintit ca ăsta…</p>
               <p rend="justify">—  Eu zic, şopti Calapăr, să spargem capetele căpitanului şi lui Cujbă cu lanţurile de la mâini. Că dacă e să ne frigem, încaltea să ne frigem cu o ciorbă mai acătării…</p>
               <p rend="justify">—  Să mai avem răbdare…  Îl potoli Dorondoc cu sfatul.</p>
               <p rend="justify">—  Ce şoşotiţi acolo? Se răsti Radu Cujbă.</p>
               <p rend="justify">Ne-am adus aminte de-o zicală despre făţărnicie: scorpia cu limbă dulce te linge şi cu coada-i veninoasă te-mpunge.</p>
               <p rend="justify">—  Las' că peste câteva ceasuri o s-amuţiţi, cu zicale cu tot!</p>
               <p rend="justify">Afară, Galda îl ghionti pe Mitru, cu mânie şi spaimă:</p>
               <p rend="justify">—  Ce-ai făcut, năroade?</p>
               <p rend="justify">—  Ce mi-o poroncit cujetul…  Hai la Velica doamna!</p>
               <p rend="justify">—  Tiii!…  Tulai, doamne…  Dăştept mutălău!</p>
               <p rend="justify">S-au prefăcut că merg în Arpaş, dar au cotit-o spre Cetea. Au aflat-o pe Velica şi-au înştiinţat-o de soarta celor trei „călugări”.</p>
               <p rend="justify">—  Ii judecă boierul ce se târa şi se milogea în prejama castelului.</p>
               <p rend="justify">—  Ce-am făcut?! Din pricina mea…  Galda, trebuie să-i salvăm!</p>
               <p rend="justify">—  Cum?</p>
               <p rend="justify">—  Uite cum: Eu mă duc la comandantul cetăţii să-l fac să slăbească straja. Voi…</p>
               <p rend="justify">—  Io strâng triizăci dă oameni. Zâc că-s martori, cum am şi făgăduit, îiitrăm în casa judecăţii şi…</p>
               <p rend="justify">—  Bravo! S-aveţi arme la voi!</p>
               <p rend="justify">—  Apăi, om ave', încuviinţă Galda. Şi nu ne mai întoarcem în Cetea.</p>
               <p rend="justify">—  Nu. Intraţi în munţii Făgăraş. Mihai vodă vine în cel mult o lună. Şi-alunci…</p>
               <p rend="justify">—  Aiasta-i bine, că se nimeri…</p>
               <p rend="justify">—  Spuneţi lui Român Grue să mă caute, fără zăbavă! De muierile voastre am eu grijă.</p>
               <p rend="justify">A  doua zi în Curtea de judecată din Cetatea Alba Iulia intrară treizeci şi cinci de ţărani, dându-se drept martori „patru neşte lotri dă călugări care îmbla cu 'orbe”. %</p>
               <p rend="justify">—  Ei, dar mulţi aţi mai venit! S-a bucurat Cujbă.</p>
               <p rend="justify">—  Toţi cunoaşteţi pe tâlharii puşi în lanţuri? A întrebat căpitanul.</p>
               <p rend="justify">—  Toţi! A strigat Mitru. Io i-am adus.</p>
               <p rend="justify">—  Şi ce ştiţi? Întrebă Radu Cujbă, radios, în vreme ce pe Român Grue îl treceau fiorii morţii.</p>
               <p rend="justify">—  Multe! Seinei Mitru, făcându-l pe Calapăr să strige:</p>
               <p rend="justify">—  Afurisită coadă de topor, cum nu pot să te omor!</p>
               <p rend="justify">—  De pildă, ce ştiţi? Se arăta nerăbdător şi Radu Cujbă.</p>
               <p rend="justify">—  Păi, de-o pildă, vorbi Galda, că trebă să-i sloboziţi.</p>
               <p rend="justify">—  Să-i slobozim? Se cruci căpitanul judecător, neînţelegând. Pe cine?</p>
               <p rend="justify">—  Pă'mnealor, trai! Ceru Mitru, arătându-i cu dreapta. Musai!</p>
               <p rend="justify">—  Ce? Cum?…  Sunteţi nebuni? Se bâlbâi Radu Cujbă.</p>
               <p rend="justify">—  Ba! S'tem înţălepţii Transilvaniei. Sloboziţi-i! Porunci Galda. În tăcerea izită din ziduri s-auzi şoapta lui Calapăr:</p>
               <p rend="justify">—  S-o-ntors dârlobârlobrezitura!…  Mi se pare că s-ar cuveni a cere rtare mutălăului…</p>
               <p rend="justify">—  Asta nu-i musai, călugăraşilor…</p>
               <p rend="justify">Cel mai înspăimântat, Cujbă, se trezi poruncind:</p>
               <p rend="justify">—  Străjeri, daţi afară pe-aceşti…</p>
               <p rend="justify">—  Fără voroavă poruncitoare, jupâne coadă dă topor; îl înfruntă Mitru.</p>
               <p rend="justify">—  Prindeţi-l pe căpitan şi legaţi-l! Ceru Galda.</p>
               <p rend="justify">—  Străjeri! Unde sunteţi, ticăloşilor! Urlă, în timp ce ţăranii îl dezarmau.</p>
               <p rend="justify">—  Nu-i mai striga, că-s departe, căpitane! Ai vreme să dezlegi pe prietenii noştri.</p>
               <p rend="justify">—  Aaah…  O să vă spânzur pe toţi!</p>
               <p rend="justify">—  Bine-bine, dară io poruncesc amu, sloboade-i!…  Aşa…  Bine…</p>
               <p rend="justify">Cel dintâi, Grue se văzu slobod; îşi făcu vânt la Radu Cujbă, îl înhaţă de gât şi-l aduse la lanţuri:</p>
               <p rend="justify">—  Intră tu în locul meu! Să vezi ce grele-s!</p>
               <p rend="justify">—  Măi, ce faină horă! Se bucură Calapăr. Cine râde la urmă…  Galda şopti la urechea lui Grue:</p>
               <p rend="justify">—  Doamna Velica o zâs să mereţi pă la măria sa. Noi ne-ascundem în munte, până vine mântuirea.</p>
               <p rend="justify">În vremea asta, căpitanul şi Cujbă, legaţi în lanţuri, cu cârpe în gură, gemeau, furioşi, iar Calapăr le făcu urare:</p>
               <p rend="justify">—  Temniţă uşoară, jupânilor! Bineînţeles pân-o veni Mihai vodă. Atunci, dumitale jupân Cujbă o să-ţi tăiem nasul, că te văd cam mânios… Şi iartă că n-avem vreme să împlinim legământul chiar acum.</p>
               <p rend="justify">—  Ba io tat i-aş beli dă piele; măcar o ţâră.</p>
               <p rend="justify">—  Lasă-l, Mitrule, pe altădată.</p>
            </div>
            <div type="div2">
               <head>„Acolo-i de noi”</head>
               <p rend="justify">Scăpaţi din primejdie. Român Grue şi-ai lui s-au îmbrăcat neguţători, au vizitat-o pe Velica doamna să-i mulţumească şi să primească sfat.</p>
               <p rend="justify">—  Mă simţeam vinovată de nenorocirea voastră. Mi s-a făcut milă de acel Radu Cujbă şi l-am crezut, ca o lesne crezătoare.</p>
               <p rend="justify">—  Şi pe noi ne-a păcălit vulpoiul pocăit, recunoscu Calapăr.</p>
               <p rend="justify">—  Un mişel! Îl ocărî Român Grue. Il socot o piază rea pentru ţară.</p>
               <p rend="justify">—  Da, se numără de neam mare, dar cinste de catâr are…  Dar l-om i prinde noi la strimtul lui şi la largul nostru!</p>
               <p rend="justify">—  Acum vă duceţi la Mihai vodă, nu?</p>
               <p rend="justify">—  Slăvită doamnă, cred că mai curând vine măria sa aici. Zic să-l trimit pe prietenul Tudor Moţoc cu ştiri de la noi, iar eu cu Calapăr să mai învârtim, pe-aici, neguţătoria de oi, vreo săptămână, să mai netezim calea măriei sale, de cei bolovani şi mărăcini. Mai ales că Radu Cujbă va căta să se răzbune împotriva măriei tale.</p>
               <p rend="justify">—  Ştie ceva despre ajutorul ce v-am dat?</p>
               <p rend="justify">—  Nu; dar ştie că te numeri printre deschizătorii drumului măriei sale spre Transilvania. Şi, în lanţuri fiind noi, am judecat că de fapt, el împotriva măriei tale lucrează, ca unealtă a bathoreştilor.</p>
               <p rend="justify">—  Atunci, prieteni, însoţiţi-mă până la Cetea; acolo ţăranii mei, români, mă apără de primejdie.</p>
               <p rend="justify">—  Să spun măriei sale voievodului că viaţa măriei tale e-n primejdie? Întrebă Dorondoc.</p>
               <p rend="justify">—  Dacă te-ai gândit la asta, prietene, însamnă că ai înţeles nu numai primejdia în care, mă aflu, ci şi inima mea. Inima care-l vrea domn la Târgovişte de unde-s băştinaşă, la Alba Iulia unde mă aflu şi la Suceava unde a domnit soţul meu.</p>
               <p rend="justify">—  Ne plecăm în genunchi şi-ţi mulţumim, măria ta, că ne-ai socotit vrednici de asemenea măreaţă, dar şi gingaşă taină.</p>
               <p rend="justify">Au ajuns cu bine la Cetea, la castelul Velicăi doamna, şi-au rânduit, în grabă, apărarea. Apoi Dorondoc s-a îmbrăcat cioban şi-a trecut munţii, la Târgovişte. Român Grue şi Calapăr, ca neguţători, s-au îndreptat spre Sibiu, urmând să-şi împlinească, mai departe, misiunea de înainte mergători ai oştirii lui Mihai vodă. Adăpost au găsit la „Butoiul de Aur”, la un popă şi la câţiva ţărani. La hanul Frau Elsei şi-au găsit şi caii. Lui Român Grue-i era dor de Lăstun al lui, dar şi armăsarului de stăpânul său: să-l ţesale, să-l mângâie, să-i sărute ochii şi să-i vorbească.</p>
               <p rend="justify">În spătăria Curţii domneşti din Târgovişte, Mihai vodă ţinea sfat mare cu toţi dregătorii şi căpitanii:</p>
               <p rend="justify">—  Deci, cinstiţi boieri, v-aţi încredinţat că Andrei Bathory, craiul s-a dat cu turcii şi-n înţelegere cu ăşti neprieteni va să ne lovească ţara şi să mă scoată din scaun. El din spate, de peste munţi, sultanul de peste Dunăre.</p>
               <p rend="justify">—  Încredinţat, măria ta! Rostiră mai multe glasuri.</p>
               <p rend="justify">—  Atunci am dreptate să-l împiedic a săvârşi nelegiuirea?</p>
               <p rend="justify">—  Ai, măria ta!…  Ai toată dreptatea!</p>
               <p rend="justify">—  Lupta f i-vă grea!</p>
               <p rend="justify">—  Ştim, doamne! Grăi Stroe. Dar dacă întârziem, se-ngreună şi mai mult.</p>
               <p rend="justify">—  Adevărat! Dacă nu zorim să zdrobim repede trufia bathoreştilor, dacă nu ne întărim cu oastea Transilvaniei, ne lovesc hoardele otomane, la Dunăre şi cele tătare dinspre răsărit.</p>
               <p rend="justify">—  Într-un gând cu măria ta! Se ridicară toate glasurile sfatului.</p>
               <p rend="justify">—  Vă mulţumesc, cinstiţi dregători şi căpitani!</p>
               <p rend="justify">Porunci să se strângă oastea: o parte la Ploieşti, alta la Târgu Jiu. Cea din Ploieşti sub porunca voievodului, avându-i alături pe Baba Novac şi Stroe Buzescu, trebuia să coboare prin pasul Buzău la Braşov. Cealaltă, sub ascultarea lui Radu Buzescu şi Udrea banul Băleanu, pornea de la Râmnicul Vâlcea, pe Olt în sus.</p>
               <p rend="justify">—  La 15 octombrie ne întâlnim în preajma Sibiului, la Tălmaci. Cerc să-l încurc pe cardinal: să nu ştie încotro să-şi îndrepte oastea. Apoi, trecând prin Ţara Bârsei şi prin Ţara Făgăraşului, mi se alătură prietenii secui şi ţăranii români.</p>
               <p rend="justify">Straja anunţă că un cioban cere a grăi, numaidecât, cu măria sa.</p>
               <p rend="justify">—  Singur? Se miră vodă, recunoscându-l pe Moţoc. Unde-i Român Grue?</p>
               <p rend="justify">—  E…  e bine; a mai rămas întru netezirea căilor, măria ta.</p>
               <p rend="justify">—  Ce zic românii?</p>
               <p rend="justify">—  Te-aşteaptă, măria ta! Când va străluci paloşul măriei tale pe Carpaţi, se ridică şi ei, mii şi mii, să-ţi vină în ajutor! Dar trebuie să mai spun măriei tale că viaţa Velicăi doamna se află în mare primejdie</p>
               <p rend="justify">—  Unde-i Velica acum?</p>
               <p rend="justify">—  S-a închis în castelul de la Cetea, dar castelul e micuţ şi…</p>
               <p rend="justify">—  Stroe Buzescu, să zorim plecarea!:</p>
               <p rend="justify">Şi au pornit ostile române, ca vântul şi ca gândul. În două săptămâni, au străbătut drum lung, greu şi primejdios, prin munţi, dealuri şi câmpii. Ţăranii români din Transilvania le-au ajutat cu hrană pentru oameni şi nutreţ pentru cai. Mulţi s-au adăugat oştirii voievodului, sporindu-i puterea.</p>
               <p rend="justify">În acele zile, Român Grue şi Calapăr hoinăreau prin Sibiu şi prin satele din jur. Vedeau că în cetate domnea mare fierbere: îmbulzeală de lume: nobilime, negustori şi mai cu seamă ostăşime, de tot felul. Călăreţi pe cai mândri. Bogat înşeuaţi, cu zale şi chivăre strălucitoare, umpleau uliţele, într-un du-te vino ameţitor. La miazăzi de cetate se aduna mare câtime de arme, tunuri şi mai ales cai şi cârduri de vite, păzite de o droaie de argaţi. Înfăţişarea oraşului se schimbase cu totul. Din liniştit şi blând, devenise zgomotos şi duşmănos. Din vesel şi muncitor devenise îngrijorat şi zurbagiu. Nu numai culoarea, ci şi mirosul de pe uliţele cetăţii se schimbase. Grue şi Calapăr se învârteau pe lângă tabără, în-trebând dacă se pot angaja ca lefegii. Au aflat că, fiind cardinal, adică om al bisericii, Andrei Bathory încredinţase comanda armatei generalului Gaspar Komis. Au tras tot la „Butoiul de Aur”, unde au auzit ştiri oi despre războiul ce se ivea în zare. Că, de când s-au pomenit, hanurile sunt. Într-un feL ochii şi urechile lumii.</p>
               <p rend="justify">Român Grue voia să ştie dacă mai trece pe aici Reiterul Micloş.</p>
               <p rend="justify">—  Trebuie să vină, îi asigură Frau Else. Nu poate fără vinul de la Butoiul de aur”. Dar unde-i Herr Motzoku zis Dorondoc?</p>
               <p rend="justify">—  Dacă te-ai îndrăgostit de el, Frau Else, nu te teme: soiul rău nu piere.</p>
               <p rend="justify">—  Şi când vine?</p>
               <p rend="justify">—  Când s-or auzi buciume în preajma cetăţii.</p>
               <p rend="justify">—  Poate…  S-a făcut cioban, surise, cu subînţeles, hangiţa.</p>
               <p rend="justify">—  Noi l-am trimes…  Cioban, dar s-ar putea să se întoarcă mare han. Dar ce nedreaptă eşti, Frau Else: eu îţi spun că te iubesc şi dumneata mă-ntrebi de…  Dorondoc.</p>
               <p rend="justify">—  Eu sunt căsătorită cu hanul, Herr Calapăr.</p>
               <p rend="justify">—  Atunci, pentru dumneata am să mă fac hangiu.</p>
               <p rend="justify">—  Uite-l pe căpitanul Micloş!…  Bine-ai venit, cavaler rătăcitori! Îl întâmpină hangiţa.</p>
               <p rend="justify">—  O oală cu vin, că mi-s grăbit!</p>
               <p rend="justify">—  Şi furios?</p>
               <p rend="justify">—  Da!…  Dar dacă ai să cinsteşti cu mine, Artemida mea, mă îmblânzesc.</p>
               <p rend="justify">—  Bea cu oala, să fugă boala, căpitane Micloş şi domnia ta cu plos-cuţa, să-ţi dregi guriţa, frau Else. „</p>
               <p rend="justify">—  Mă, tu eşti? Cala…</p>
               <p rend="justify">—  Ssst! Eu sunt, dar mai încet, că s-aude.</p>
               <p rend="justify">—  Nu mă tem de nime!</p>
               <p rend="justify">—  Atunci de ce clocoteşti de mânie?</p>
               <p rend="justify">Ah, nu mă zgândări, că muşc din masa asta, pân-o farm!</p>
               <p rend="justify">—  Bea cu paharul, ca să uiţi amarul… Când porniţi războiul?</p>
               <p rend="justify">—  Asta-i că nu mai pornim!</p>
               <p rend="justify">—  De ce?</p>
               <p rend="justify">—  Pentru că valahul a şi trecut, cu peste treizeci de mii, în Transilvania. E la Făgăraş. Parcă are aripi!…  Aista-i comandant de oţti, nu Ąaga ori momâie. Pe noi ne ocârmuieţte un popă! Gaspar Komis, căpitanul cel mare, şi-a pierdut capul. Zice să-i batem întâi pe românii care vin pe Olt în sus. S-ar îndrepta împotriva lui Mihai vodă, dar se teme să nu-i cadă oastea oltenilor în spate.</p>
               <p rend="justify">—  De ce se teme n-o să scape, surise Calapăr.</p>
               <p rend="justify">—  Măi, măi!…  Se miră Grue. Şi ce-o să iasă de-aici?</p>
               <p rend="justify">Cavalerul Micloş goli oala până-n fund şi vorbi îndurerat:</p>
               <p rend="justify">—  Naiba ştie! M-am sfădit cu toţi.</p>
               <p rend="justify">—  Căpitane Micloş, la Giurgiu te-ai purtat ca un viteaz.</p>
               <p rend="justify">—  Şi-acum eşti supărat pentru că lupţi sub un steag care nu-ţi prieşte! Continuă Grue voroa începută de Calapăr.</p>
               <p rend="justify">—  Cum adică?</p>
               <p rend="justify">—  Adică acuma, luptând sub steagul Bathoreştilor, de fapt lupţi sub steagul turcilor.</p>
               <p rend="justify">—  Ce vorbiţi? V-aţi îmbătat, valahilor?</p>
               <p rend="justify">—  S-a îmbătat căciula mea şi capul de-abia, de-abia… Descântă Calapăr.</p>
               <p rend="justify">Român Grue o luă mai cu de-amănuntul:</p>
               <p rend="justify">—  Cardinalul Bathory este omul sultanului?</p>
               <p rend="justify">—  Este!</p>
               <p rend="justify">—  Deci tu lupţi alături de sultan, împotriva creştinilor!</p>
               <p rend="justify">—  Păi, de asta clocotesc de furie…  Else, Artemido! Încă o oală! Ştiţi ce? Se întoarse el spre cei doi prieteni, trec de partea lui Mihai vodă!</p>
               <p rend="justify">—  Treci! Sfătui Grue. Un cavaler adevărat luptă numai pentru dreptate şi libertate, aşa cum ai luptat la Târgovişte şi la Giurgiu.</p>
               <p rend="justify">—  Stai-stai! Îl domoli Calapăr. Să ne mai gândim, bând frăţeşte oala asta de vin. Şi să cântăm. Grue, începe!</p>
               <p rend="justify">—  Încep eu, Micloş, cavaler rătăcitor…: Dacă vinul este bun, eu vinului mă supun. Mândra de-i şi ea frumoasă, cum să te mai duci acasă…?</p>
               <p rend="justify">Cântară încet, numai pentru dânşii şi pentru Frau Else. Apoi îşi apro-piară şi mai tare frunţile şi o jumătate de or4 sfătuiră în taină; sub ocrotirea Frau Elsei, care înţelegea cam ce cuprinde sfatul lor, dar, ca o hangiţă deşteaptă, se făcea „n-aude n-a vede”, cum zicea Calapăr.</p>
               <p rend="justify">Îndată se stârni o mişcare ciudată: murmure, mirări, strigăte îndepărtate, paşi repezi pe uliţi, tropote de cai, surle şi tobe. Micloş ieşi să vadă ce-i. Se întoarse repede, tropăind şi gâfâind:</p>
               <p rend="justify">—  Oastea lui Mihai vodă a ajuns la Tălmaci şi s-a întâlnit cu oastea care vine pe Olt în sus!…  Mâine începe lupta…</p>
               <p rend="justify">—  Aşa! Şopti Grue. Căpitane Micloş ne vedem pe câmpul de luptă!</p>
               <p rend="justify">—  Jur! Frau Else, Artemida mea, ajută-mă să-mbrac armura! Lumea din han îl privea şi zâmbea; dar între atâţia cavaleri porniţi la luptă, cavalerul rătăcitor Micloş, cu panaşele, cu platoşa, cu suliţa im lungă, urcând pe cal cu ajutorul celor doi români…  Ciobani, nu mai părea nici fanfaron, nici caraghios: era unul din zece mii.</p>
               <p rend="justify">—  Plecaţi şi voi? Întrebă Frau Else.</p>
               <p rend="justify">—  Acolo-i de noi!</p>
               <p rend="justify">—  Caii vă aşteaptă! Şopti, iar Calapăr o sărută, făcând-o să suspine şi să lăcrămeze.</p>
               <p rend="justify">Porniră prin lumea neliniştită, îngrijorată, speriată; ocoliră cetatea pe la apus, în galopul cel mare şi intrară în oastea Buzeştilor. Preda Buzescu îi primi cu bucurie:</p>
               <p rend="justify">—  În toiul luptei vă apropiaţi de straja măriei sale. Să vă vadă.</p>
               <p rend="justify">Îşi lăsase copilul în seama mamei Ruxandra şi venise pe la Bran, călărind lângă trăsura doamnei Stanca, iar acum se afla în spatele taberei lui Mihai vodă, călare, cu Iliuţă alături. Priveau lupta cum priviseră şi la Călugăreni, Târgovişte ori Giurgiu. Inima îi bătea precum ciocanele de toacă, în noaptea învierii, în aşteptarea luminii.</p>
               <p rend="justify">—  Atacă Baba Novac, cu haiducii lui.</p>
               <p rend="justify">—  Merg bine, stăpână! Îşi dădu cu părerea pajul, ca un strateg iscusit.</p>
               <p rend="justify">—  Vai, ce bătălie încrâncenată, furioasă, nimicitoare.</p>
               <p rend="justify">—  Ce de steaguri! Ce armuri!…  Şi suliţele, ca ţepii ariciului…</p>
               <p rend="justify">—  Şi câţi cad! N-o să ne-ajungă fesele şi scama…  Uite, mai ies din cetate.</p>
               <p rend="justify">Cu ochii măriţi şi cu teamă în oase priveau cetele călări în zale orbitor de strălucitoare. Urmăreau izbirea nebună, doborâtoare, cumplită. Pilcurile românilor se clatină, iar tunarii nu nimeresc ţinta. Trag aiurea:</p>
               <p rend="justify">—  Uite-l, colo, pe bădiţa Grue! Izbucni bucuros Iliuţă.</p>
               <p rend="justify">—  Unde-i?…  Unde-i? Se emoţiona Voichiţa.</p>
               <p rend="justify">—  Cu bădiţa Calapăr! În cămaşă albă şi ilic roşu. Ca fulgerul intră în rândurile din preajma măriei sale. Lăstun, sireacul!…  S-au întâlnit şi cu bădiţa Dorondoc…  Iar sunt tustrei, lângă măria sa!</p>
               <p rend="justify">De pe dâmbul unde se aflau, îl văzură pe Mihai vodă*ridicând securea spre cer, măreţ şi înfricoşător ca la Călugăreni. Şi în clipa care urmă, oştirea română parcă se prăvăli peste cetele leite în zale ale nemeşimii.</p>
               <p rend="justify">Erau atât de atenţi la desfăşurarea luptei, încât nu auziră că, din spate, călare, urca doamna Velica:</p>
               <p rend="justify">—  Asta-i clipa celei mai grele încercări! Grăi de-a dreptul, iar Voichiţa avu impresia că se afla nu la Şelimbăr, lângă Sibiu, ci la Dunăre lângă Giurgiu. Parcă nu trecuseră cinci ani de-atunci sau parcă bătălia dura de-atunci, neîntreruptă.</p>
               <p rend="justify">—  Bine-ai venit, doamnă, cu norocul nostru cel bun! Te aşteptam!</p>
               <p rend="justify">—  Cutremurătoare bătălie!…  Cum mi-au despresurat românii casa Ma şi alergat după oştea măriei sale…  Se întâmplă ceva, ceva ciudat, suspină Velica. Vălmăşag ucigaş!</p>
               <p rend="justify">Inimile nu mai băteau. Li se părea că şi o ceată de nemeşi luptă împotriva lui Gaspar Komis. Şi chiar aşa era, deşi de necrezut:</p>
               <p rend="justify">—  Cum? Cum? Se frământa Voichiţa.</p>
               <p rend="justify">:  Da, da, acum îl împresoară pe Komis!…</p>
               <p rend="justify">Il recunoşteau şi pe Dorondoc, dar nu-şi dădeau seama cine să fie cavalerul cu penaj bogat la chivără şi cu spadă lungă care, cu o izbire i-a smuls-o din mână, pe a generalului Komis, iar cu a doua lovitură i-a doborât şi flamura roşie, cu gheara de leu aurită.</p>
               <p rend="justify">Tăcură o vreme, ca să răsufle şi să-şi vină în fire; caii tropăiau şi se roteau, neliniştiţi şi ei. Cea dintâi grăi Velica doamna:</p>
               <p rend="justify">—  Trufaşul Gaspar Komis, comandantul armatei nemeşilor, se pleacă în faţa măriei sale. De-acum, a noastră-i biruinţa!</p>
               <p rend="justify">Lupta mai dură o vreme, dar cetele lui Andrei Bathory, tot mai şovăitoare, cădeau răpuse ori o luau la goană spre miazănoapte, ocolind cetatea Sibiului. Însuşi craiul-cardinal a părăsit câmpul de luptă, lăsând gol tronul pe care stătuse, semeţ, îmbrăcat în armură strălucitoare, aş-teptând în abur de trufie să vadă o mare izbândă.</p>
               <p rend="justify">Bucuria românilor, începând cu voievodul şi sfârşind cu cel mai tânăr oştean – Iliuţă, nu putea fi măsurată: o singură mare bătălie îl făcea pe Mihai vodă stăpân în Transilvania pe care el o unea cu Ţara Românească, sub coroana lui…</p>
               <p rend="justify">Doamna Velica o rugă pe Voichiţa să spună măriei sale că a văzut lupta şi biruinţa:</p>
               <p rend="justify">—  Mă duc la Alba Iulia, să-i pregătesc intrarea sărbătorească.</p>
               <p rend="justify">—  Vezi cum te strecori printre fugari, doamnă şi naşă!</p>
               <p rend="justify">—  Am în Sibiu trei slujitori de credinţă, care mă vor însoţi pe drum. După ce se îmbrăţişară, Voichiţa porni spre locul unde începeau să se adune răniţii. Dar de după un crâng de carpen şi aluni, asupra ei se repeziră şi-o înconjurară trei necunoscuţi; îi cerură, cu ameninţări să coboare din şa. Fata se apără cu sabia; dar răpitorii o prinseră între suliţi, îi luară calul de frâu, apoi o înfăşurară într-o funie şi legându-i mâinile o împinseră, cu cal cu tot, la vale, spre răsărit, unde se aflau alţi slujitori. Iliuţă o urmărea, strigând ajutor. Auzi glasul şi sudălmile celui care conducea această răpire:</p>
               <p rend="justify">—  V-am spus să mi le-aduceţi pe-amândouă! Ticăloşilor!</p>
               <p rend="justify">—  Ailaltă a fugit…  Are cal bun…  Şi-am înţeles că pre asta o vrei…</p>
               <p rend="justify">—  Şi pe asta!…  Dar cealaltă-i mai de preţ. Acum, galop spre Sighişoara!</p>
               <p rend="justify">Iliuţă privi zăpăcit câteva minute, doar când i se mai limpezi mintea cunoscu că răpitorul era Radu Cujbă. Porni în galop deznădăjduit spre oastea română, să-l afle pe Român Grue.</p>
               <p rend="justify">A  treia zi, Mihai vodă, în fruntea oştirii, a intrat în Cetatea Alba Iulia. Mitru şi Galda, coborâţi din munte cu ostile din Oltenia, îl admirau:</p>
               <p rend="justify">—  Măreţ şi frumos bărbat Mihai vodă al nost'!</p>
               <p rend="justify">—  I-o pusu-i-o jos pă nemeşi, pă toţi!</p>
               <p rend="justify">23G</p>
               <p rend="justify">—  A, uite-l şi pe Român Grue. Velica doamna mi-a spus că acel Radu Cujbă i-a furat soţia dă pă câmpul de luptă, aşa, ca să se răzbune păntru că l-am legat în lanţ, în locu-i. Ei, dacă-l beleam de piele…  Că nu m-ai lăsat, căpitane Român Grue…</p>
            </div>
            <div type="div2">
               <head>„Oftează, Român Grue”…</head>
               <p rend="justify">Mergeau călări pe un drum printre dealuri rotunde, acoperite de brumă deasă, ca o poleială cu argint, trosnind mărunt sub copite. Opriră caii la pas, iar Calapăr vorbi:</p>
               <p rend="justify">—  Uite, fraţilor, unul care nu leagă tei de curmei şi două vorbe de temei, o secătură, un nimic, câte năcazuri ne poate face. Din pricina lui n-am putut să ne bucurăm nici de biruinţă, nici de minunea intrării în Alba Iulia. Un netrebnic aruncă o piatră în baltă şi zece înţelepţi nu-s în stare s-o scoată. Şi n-a răpit-o din dragoste, ci din răzbunare, ori din” setea de a face rău. Prosteasca sete de a face rău, la nesfârşit.</p>
               <p rend="justify">—  E spinul ivit în cărare, pe neaşteptate, socoti Calapăr. De-l găsim îl terminăm.</p>
               <p rend="justify">—  Numai de-l vom prinde. Tu, căpitane Grue, nu zici nimic?</p>
               <p rend="justify">—  Nu: sunt prea cătrănit. Vorbeşti de…  Ori eu am plecat s-o aflu pe Voichiţa, nu pe…</p>
               <p rend="justify">—  Ai dreptate. Dar bănuim că acolo unde Mitru şi Galda l-au văzut pe Cujbă-drujbâ ăsta, trebuie să fie şi Voichiţa.</p>
               <p rend="justify">—  Greşeala-i a noastră, Calapăr: l-am socotit un nărod şi el e mai viclean decât noi. Şi, după câte a aflat Velica doamna, îl ţin ascuns nemeşii potrivnici stăpânirii măriei sale lui Mihai vodă. Se poate s-o fi închis pe Voichiţa în vreo mânăstire, iar pe mişel să-l trimită la Ţarigrad, sol al boierilor trădători, care-l vor domn pe Mihnea Turcitul.</p>
               <p rend="justify">—  Ce ne mai zoleşte nevolnicul ăsta…</p>
               <p rend="justify">Pe la prânz au ajuns la marginea satului Homorod. Îi călăuzea Mitru din Cetea. Strecurându-se printre locuitori, aflară că, în adevăr, Radu Cujbă era aici, că umblă îmbrăcat neguţător. Îl pândiră două zile şi două nopţi. În a treia zi, îl descoperiră într-o trăsură; îl siliră, cu sabia la tâmplă, să oprească trăsura. Cel dintâi Calapăr îl întrebă:</p>
               <p rend="justify">—  Unde-i Voichiţa, ticălosule?</p>
               <p rend="justify">—  Sunt boier şi nu îngădui…</p>
               <p rend="justify">Naiba să te bată, c-un băţ de corn, iar eu să-ţi torn în cap până-i dă-n boală, că eşti bun de spânzurat, de-un copac uscat.</p>
               <p rend="justify">Se bizuia el pe ceva, pentru că începu o târguială, cu mărturisiri:</p>
               <p rend="justify">—  N-am iubit-o niciodată! Am vrut doar să am o nevastă frumoasă şi să pun mina pe averea lui Toma Neagu. Iar acum vreau să mă răzbun pe tine, că ţi-ai bătut joc de mine, de-atâtea ori. Şi-acum îţi spun unde-i ascunsă, numai dacă-mi dobândeşti iertarea de la Mihai vodă, de la naşu-tu: iertarea şi dregătoria de comis.</p>
               <p rend="justify">—  Ah!…  Nu se mai putu stăpâni Grue şi, dintr-o lovitură, îi reteză nasul. Na!…  Nemernicule!</p>
               <p rend="justify">—  Aaah!…  Valeu!…  Urlă Radu Cujbă, de durere şi de groază.</p>
               <p rend="justify">—  Grue! Îl opri Calapăr. Nu-i lua viaţa, că altfel nu aflăm unde-i Voichiţa.</p>
               <p rend="justify">Sufocat de sângele ce-i curgea ca din ţeava, bolborosi:</p>
               <p rend="justify">—  Spun nu…  Numai în faţa lui Mihai vodă…</p>
               <p rend="justify">—  Hai la Alba Iulia! Porunci Grue.</p>
               <p rend="justify">Ajunseră pe înserate şi cerură grabnică intrare la măria sa; văzân-du-l pe Radu Cujbă cu capul înfăşurat în cârpe şi aflând că-i scurtat de nas, zise:</p>
               <p rend="justify">—  Trebuia să-i tăiaţi nasul cu cap cu tot. Spune unde-ai ascuns-o, mişelule?!</p>
               <p rend="justify">—  Spun dacă dobândesc iertare şi rang în sfatul măriei tale.</p>
               <p rend="justify">—  Spune tu, Calapăr, ce fel de neguţător e Radu Cujbă?</p>
               <p rend="justify">—  Neguţător urcat în droşcă, să vândă piei de cloşcă, neguţător tâhui de cloşti fără pui.</p>
               <p rend="justify">—  Auzi, Radu Cujbă? Spui ori te dau pe mâna călăului?</p>
               <p rend="justify">—  În genunchi Vă rog: viaţa şi o dregătorie, cât de mică.</p>
               <p rend="justify">—  Ce zici, căpitane Român Grue?</p>
               <p rend="justify">—  Dă-l pe mâna călăului, măria ta! Pe Voichiţa o găsim noi…</p>
               <p rend="justify">—  E în seama unor prieteni credincioşi, vorbi învinuitul, între rugă şi ameninţare şi ne-am înţeles s-o omoare, îndată ce află că eu…  Nu mai trăiesc.</p>
               <p rend="justify">—  Mda…  Făcu vodă îndurerat şi plictisit. Să ne mai gândim. În temniţă! Mă întristează mult necazurile tale, căpitane Român Grue.</p>
               <p rend="justify">—  Şi eu sunt mâhnit, foarte mâhnit, că-ţi fac griji şi-ţi răpesc timpul cu nenorocirile mele. Măria ta.</p>
               <p rend="justify">—  Grue, pe Voichiţa, fina noastră, o găsim noi, căci tu trebuie să pleci, chiar acum, cu prietenii tăi, să-l ajuţi pe banul Mihalcea să facă rânduială în cetăţile Cluj şi Bistriţa.</p>
               <p rend="justify">—  La poruncă, măria ta! Voichiţa nu mi-ar ierta şovăiala în îm plinirea poruncilor măriei tale, poruncile ţării.</p>
               <p rend="justify">—  Drum bun, căpitane! Şi izbândă. Las-o pe Voichiţa în grija me~ hotărî voievodul şi trimise s-o poftească pe Velica doamna.</p>
               <p rend="justify">Când sosi o întrebă de sănătate, de ceea ce cred nemeşii cei mari despre stăpânirea românească. Ascultă, primi sfaturi şi o rugă să-l ajute:</p>
               <p rend="justify">—  Am intrat într-un viespar şi trebuie să mă apăr.</p>
               <p rend="justify">—  Sunt aici, măria ta, să-ţi fiu ajutor în orice clipă. Nemeşii ţi-au jurat credinţă; dar, pe sub ascuns caută să-l aducă iar pe Sigismund Bathory.</p>
               <p rend="justify">Voievodul mulţumi cu glasul lui cald şi prietenos. Iar doamna urmă:</p>
               <p rend="justify">—  Dacă nu mă chemai, Mihai, veneam să te-nştiinţez că acel Radu Cujbă a ascuns-o pe Voichiţa în castelul din Păuniş al neamului Komis.</p>
               <p rend="justify">—  Hm! Tocmai despre asta voiam să-ţi vorbesc. L-am trimis pe căpitanul Român Grue la Cluj şi i-am făgăduit că mă îngrijesc eu de soarta Voichiţei. Trebuie s-o salvăm cât mai repede. Trimit un pâlc de oaste s-o scoată din castel.</p>
               <p rend="justify">—  Îngăduie-mi să-ţi spun că, dacă trimiţi oaste, măria ta, îl învrăjbeşti pe Gaspar Komis. Şi, deocamdată, ai nevoie de dânsul.</p>
               <p rend="justify">—  Ai tu un alt mijloc?</p>
               <p rend="justify">—  Dă-mi voie să folosesc ţăranii mei din Cetea.</p>
               <p rend="justify">—  M-ai scuti de-o grijă, Velica doamna!</p>
               <p rend="justify">Român Grue, Calapăr şi Dorondoc, acum în slujba banului Mihalcea, au avut bună izbândă la Cluj. Orăşenii au recunoscut, de bună voie, stă-pânirea lui Mihai vodă. După asta au pornit, cu un pâlc de oaste, la Bistriţa. Admirau Transilvania, cu sate frumoase, locuite de români voinici şi vrednici.</p>
               <p rend="justify">Opriră la un rateş din Beclean, să se odihnească şi să adape caii. Grue se întinse pe un butuc, lângă fântână.</p>
               <p rend="justify">—  O să-ţi fie frig: burniţează rece, căpitane.</p>
               <p rend="justify">—  Eh, măcar de-aş muri!…  Oftă el.</p>
               <p rend="justify">—  Oftează, Grue, că omul dacă n-ar ofta, foarte s-ar învenina, ci oftând pe la fereşti, te mai răcoreşti. Mai ales că ist chin şi suspin, valeu mamă! Voichiţa se cheamă.</p>
               <p rend="justify">—  Au venit, Calapărule, şase olăcari de la măria sa şi nici o veste.</p>
               <p rend="justify">—  Bine că l-am prins pe Radu Cujbă, duhul răului.</p>
               <p rend="justify">—  Dă-l naibii! N-am vrut să-l sluţesc…  Dar în furia mea…</p>
               <p rend="justify">După ce punem rânduială la Bistriţa, scotocim casă cu casă şi castel cu castel, pân-om găsi-o, vorbi Dorondoc, foarte încredinţat că aşa vor face.</p>
               <p rend="justify">„Bine, prieteni…  Dar…  Parcă s-aude tropot de cai…  Sări în picioare şi iscodi cu privirea lungul drumului:</p>
               <p rend="justify">Un pâlc de oşteni străini…  Oprindu-i, aflară că erau lefegii în slujba lui Sigismund Bathory, veniţi să ia în stăpânire cetatea Bistriţa.</p>
               <p rend="justify">—  Pe cai! Porunci căpitanul. La luptă! Şi începu harţagul. Văzându-se întâmpinaţi cu arme, lefegiii făcură cale-ntoarsă, după câteva lovituri de spadă. Cercetând pe cei trei prizonieri, aflară că fostul crai Sigismund Bathory, aciuat în Moldova, sub ocrotirea polonilor şi a lui Ieremia Movilă, strânge oaste mare, să năvălească asupra Transilvaniei. Român Grue îl vesti pe voievod printr-un olăcar şi grăbi întărirea cetăţilor Bistriţa şi Rodna.</p>
               <p rend="justify">Aceea a fost şi ziua când oamenii Velicăi au scos-o pe Voichiţa din castelul de la Păuniş. Slobodă veni la Alba Iulia să mulţumească măriei sale că a scăpat-o din captivitate.</p>
               <p rend="justify">—  Velica doamna te-a scos, Voichiţa.</p>
               <p rend="justify">—  Era şi timpul. Castelul este loc de întâlnire între uneltitori. Împotriva măriei tale.</p>
               <p rend="justify">—  Vicleanul! Pe faţă jură şi pe sub ascuns unelteşte.</p>
               <p rend="justify">—  Nemeşii zic că, în orice clipă, poţi ridica ţăranii români împotriva lor, să-i măture din Transilvania ca pe nişte gunoaie. Şi-atunci s-au înţeles să-l pună crai iară pe Sigismund. Chiar fratele lui Gaspar Komis s-a dus, pe furiş, în Moldova, să tocmească lucrurile…  Domnul Ieremia Movilă din Suceava, vorbeau nemeşii între ei, ar fi tocmit ucigaşi, care să te otrăvească, măria ta.</p>
               <p rend="justify">—  E vândut osmanlâilor, zise Velica. Iar pe Ştefan Răzvan l-a ucis cu sprijinul polonilor.</p>
               <p rend="justify">Stroe Buzescu intră şi înştiinţa pe voievod că un olăcar din Bistriţa, trimis de căpitanul Român Grue, a adus vestea despre o ceată de peste o sută de lefegii, în slujba lui Sigismund Bathory cu care nevoit a fost să se bată. Venea să pună stăpânire pe acea cetate, să fie pază pe drumul de pătrundere a oştirii ungaro-moldo-polone în Transilvania. Totul e gata: aşteaptă doar primăvara.</p>
               <p rend="justify">—  Deci, din trei locuri, aceleaşi veşti.</p>
               <p rend="justify">—  Le iau înainte! Alipind şi Moldova, voi fi puternic: domn în Dacia rediviva! Şi voi putea să-l înfrunt, oricând, pe sultan şi să menţin independenţa.</p>
               <p rend="justify">—  Acesta-i visul tău, Mihai, de când te ştiu; o ţară românească pe întinsul Daciei străvechi.</p>
               <p rend="justify">—  Stroe, la întâi mai pornim!</p>
               <p rend="justify">—  Bine: iscăleşte porunca de strângere a oştirii.</p>
               <p rend="justify">—  O aveai scrisă, gata?</p>
               <p rend="justify">—  De mult, măria ta! Unirea cu Moldova e firească şi absolut trebuitoare. Cuvine-se a fi săvârşită, fără zăbavă.</p>
               <p rend="justify">—  Bine, stolnice Stroe! Iscălesc…:„pohta ce-am pohtit hotarul Ardealului, Moldova şi Ţara Românească…  Io Mihail voievod”.</p>
            </div>
            <div type="div2">
               <head>Trandafir de la Moldova.</head>
               <p rend="justify">Era pe la sfântul Gheorghe şi iarba crescuse de-o palmă. Dar în acele volburate vremi, sărmanii români n-aveau când să se mai gândească la dânşii. Doar Toma Neagu când şi-a văzut fiica în strai ostăşesc, s-a speriat, ca acum opt ani:</p>
               <p rend="justify">—  Te-mbi aci oştean? Vai şi-amar! De ce?</p>
               <p rend="justify">—  Ca să merg la luptă, tată.</p>
               <p rend="justify">—  Nu se poate! Tu, nevastă tânără, vai şi-amar…  S-aude că prin alte părţi femeile care-au îmbrăcat straie bărbăteşti au fost arse pe jăratic. Rămâi aici, în Alba Iulia!</p>
               <p rend="justify">—  Vreau să-l întâlnesc mai repede pe Grue. El nici nu ştie, săracul, c-am scăpat din prinsoarea unde m-a vârât Radu Cujbă. Mă îmbrac ostăşeşte. Şi urmez, îndeaproape, oastea măritului voievod, până mă întâlnesc cu al meu soţ.</p>
               <p rend="justify">—  Ţi-i aşa de drag?</p>
               <p rend="justify">—  Întrebarea domniei tale mă doare, tată. E Grue al meu şi eu a lui, Voichiţa lui…  Şi-apoi acum, când poporul îl ajută pe Mihai vodă să unească ţările române, să reînvie Dacia, să lipsesc tocmai eu? Eu, care-am fost de faţă şi la Călugăreni şi la Giurgiu şi la Şelimbăr? Nu se poate!</p>
               <p rend="justify">—  Bine, fata mea, fă cum te-ndeamnă inima. Cine te însoţeşte?</p>
               <p rend="justify">—  Iliuţă, pajul meu.</p>
               <p rend="justify">—  Hm…  Mare om Mihai vodă, dacă şi din fricoşi ca mine, din femei ca tine şi din tinerei ca Iliuţă face luptători viteji.</p>
               <p rend="justify">—  Dumneata mergi cu grosul oştirii, după câte ştiu. Eji vreau să trec în Moldova pe la Dorne, prin valea Bistriţei, pe unde şi Grue a primit poruncă să treacă. Pe acolo îl voi întâlni mai repede.</p>
               <p rend="justify">—  Vai şi-amar, că taie te-a mai vrăjit!…  Vrajă pe toată viaţa. Dar nu putea pleca fără ştirea măriei sale. O rugă pe Velica doamna să-l Înduplece pe vodă.</p>
               <p rend="justify">Mă bucur mult, Voichiţa că pleci. Păcat că nu te pot însoţi şi eu. Acă ajungi la Suceava înaintea măriei sale, urcă în cetate, pregăteşte-i o masă cu friptură gustoasă şi vin de Cotnari. Să i-o împodobeşti cu trandafiri de la Moldova. Să se simtă măria sa şi acolo, ca acasă. Aş vrea să fiu şi eu în Suceava, să-i urez: „Bine-ai venit, măria ta, în cetatea lui Ştefan vodă col Mare”, dar ai să-i spui tu astă urare în numele meu.</p>
               <p rend="justify">Plecăciune, Velica doamna! Noi două gândim şi simţim ca voievodul nostru.</p>
               <p rend="justify">Pe drumuri transilvane, păzite acum de oştenii şi oamenii voievodu-U1 Mihai, lăsând calul la pas, Voichiţa îşi tălmăci simţămintele: Măreţi şi deşi-s şi pe-aici, codrii, măi Iliuţă.</p>
               <p rend="justify">—  Negrăit de frumoşi, stăpână. Fagi drepţi, ca nişte stâlpi de palate, cu bolţile în cerul albastru şi senin.</p>
               <p rend="justify">Poposiră într-un luminiş pe malul Bistriţei, adăpară caii şi ospătară friptură de căprioară, dată de pădurarul în casa căruia găzduiseră peste noapte. Îşi amintiră de vorbirea cu dânsul: „Eşti moldovean ori transilvănean?” El: „Nu, sunt român!” „Dacă nu s-a auzit de venirea oastei lui Mihai-vodă, înseamnă că i-am luat-o înainte. Mergem drept spre Suceava. Locurile mi se par aşa de cunoscute, de aproape de inimă, de parc-aş trece de la Novăceşti la Cozia”. „De ce vrei s-ajungi la Suceava înaintea măriei sale?” „Ca să împlinesc un gând al doamnei Velica, aceea care v-a fost doamnă: să-l primesc pe Mihai vodă cu masa pusă, împodobiră cu flori şi să-i spun: «Bine-ai venit, măria ta, în cetatea lui Ştefan vodă cel Mare».” Ascultând-o vorbind, ochii pădurarului se umeziră de lacrimile bucuriei.</p>
               <p rend="justify">O  vreme tăcură, emoţionaţi de propriile lor gânduri şi visuri. Tresă-riră la un nechezat de cal străin. Abia se ridicaseră în picioare* când după cotul drumului se iviră doi oşteni în strai albastru ca seninul primăverii. Voichiţa îşi strigă calul, iar Iliuţă şi-l prinse pe-al lui de căpăstru, când unul din oşteni, cel mai tânăr, împodobit cu fireturi aurii, cu cuşmă în trei colţuri, cu pană de struţ, cu mustăcioară galbenă, porunci cu glas puternic, bărbătesc, hotărât:</p>
               <p rend="justify">—  Staţi!</p>
               <p rend="justify">—  Să fugim! Şopti Voichiţa, sărind în şa.</p>
               <p rend="justify">—  N-aţi auzit? Ori oştenii valahului Mihai ştiu doar să fugă?</p>
               <p rend="justify">—  Dacă m-ai cunoscut că-s oştean de-al lui Mihai vodă, vorbi Voi chita, îngroşând glasul, spune-mi, rogu-te, domnia ta cine eşti?</p>
               <p rend="justify">—  Oştean polon! Il apăr pe Ieremia vodă şi pe Sigismund craiul.</p>
               <p rend="justify">—  Atunci suntem potrivnici.</p>
               <p rend="justify">—  Deci trebuie să ne batem, voinice? HohoU străinul.</p>
               <p rend="justify">—  Păi, ce pot să fac? În straie ostăşeşti, sunt ostaş ca toţi ostaş1</p>
               <p rend="justify">—  Jupâniţa, şopti Iliuţă. Doar n-ai de gând să te baţi cu dânsul…</p>
               <p rend="justify">—  Îl văd tânăr şi poate nu s-o pricepe prea bine la luptă. Oricum, tu fii pregătit să fugi!</p>
               <p rend="justify">—  Ei, râse tânărul, ce te tot codeşti? Trage spada şi atacă!</p>
               <p rend="justify">—  Poftim! Îşi făcu fata curaj şi trase sabia. Armele zăngăniră.</p>
               <p rend="justify">—  Eşti cam slab, voinice! Cam slab! Ucenic, cel mult.</p>
               <p rend="justify">—  Ei, cât am avut şi eu vreme să-nvăţ, zise Voichiţa, lovind. Străinul, cu mult meşteşug şi putere, îi prinse sabia şi i-o arunca la zece paşi:</p>
               <p rend="justify">—  Ai văzut?…  Mai vrei să lupţi?</p>
               <p rend="justify">—  Da! Se rosti cu încăpăţânată hotărâre.</p>
               <p rend="justify">—  Iablonski, adă-i sabia!…  Poftim, începe.</p>
               <p rend="justify">Şi săbiile se ciocniră iar. Străinul o cerceta cu privirea, zâmbind şi parând orice lovitură:</p>
               <p rend="justify">—  Îţi şade bine când te-nfurii şi ataci curajos, dar nu cunoşti lupta…</p>
               <p rend="justify">Până la trei îţi zbor iar sabia. Una! Pac-pac!…  Două! Pac-pac!…  Trei! Pac! Ai văzut?</p>
               <p rend="justify">—  M-ai învins, suspină fata, uitându-se după sabia aruncată hăt, departe.</p>
               <p rend="justify">—  Aş putea să te omor, dar mi-i milă de tinereţea ta…</p>
               <p rend="justify">—  Nici dumneata nu arăţi mai… Bătrân.</p>
               <p rend="justify">—  Te iau prizonier; poate aflu ceva despre oastea valahului războinic.</p>
               <p rend="justify">—  Nu ştiu nimic despre oastea vreunui valah războinic, fără numai ce mi-a spus un pădurar, aseară: seamănă oastea lui Mihai vodă cu vân-tul cel mare, care bate la sfârşitul iernii, din Garpaţi, încălzind văzduhul şi topind nămeţii, ajutând iarba să încolţească, poienile să înverzească, inimile să simtă primăvara, înflorind.</p>
               <p rend="justify">—  Mda…  Frumos! Asta arată că nu eşti chiar ostaş de rând. Ia-blonski, leagă-l!</p>
               <p rend="justify">—  Îndată, pan polcovnic…  Şi pajul?</p>
               <p rend="justify">—  Iliuţă, fă cum ţi-am spus! Strigă Voichiţa, cu glasul ei, femeiesc. Flăcăoaşul zvâcni în galop. Pan colonel vru să poruncească slujitorului să-l prindă, dar dându-şi seama că nu-l mai poate ajunge, îl lăsă în pace. Voichiţa se bucură şi căută să-i câştige bunăvoinţa:</p>
               <p rend="justify">—  Polcovnic? Aşa de tânăr?</p>
               <p rend="justify">—  De ce nu? Râse el vesel. Am regimentul meu^ Iablonski, urcă prizonierul pe cal.</p>
               <p rend="justify">Slujitorul aduse calul şi o săltă în şa, mirându-se cât era de uşurică. Mirarea se preschimbă în uimire când, căzându-i cuşma, cosiţele-i se revărsară pe umeri ca o apă lucitoare.</p>
               <p rend="justify">—  Eşti…  Femeie? Ha-ha-ha!</p>
               <p rend="justify">—  Precum aţi zis, pan polcovnic…  Femeie!</p>
               <p rend="justify">'  Şi, pe deasupra şi frumoasă! Îşi mlădie glasul, curtenitor. Da! Încuviinţă slujitorul, precum aţi zis, pan polcovnic, frumoasă…  Trebuia să-mi dau seama! Ochi mari, chip gingaş, trup mlădios…  Unde mi-au fost minţile?</p>
               <p rend="justify">Precum aţi zis, pan polcovnic, unde v-au fost minţile? „~ Poate de-aceea m-am şi purtat ca un nobil ce sunt, eu polcovnicul lslau Orinski, conte de Sandomir. Şi dumneata? J. „~” Voichiţa, soţia căpitanului Român Grue Grozovanul, din oastea Ul Mihai vodă. Eu, cum vezi, oştean de rând.</p>
               <p rend="justify">—  Prea bine, pana…  Voichiţa; dar acum ce să fac cu domnia ta?</p>
               <p rend="justify">—  Să-mi dai drumul din legătură, să plec întru împlinirea poruncii.</p>
               <p rend="justify">—  Ce…  Poruncă?</p>
               <p rend="justify">—  Să culeg un trandafir de la Moldova.</p>
               <p rend="justify">—  Îţi baţi joc de mine?</p>
               <p rend="justify">—  Cum mi-aş îngădui? Aşa am poruncă: să pun un trandafir moldovenesc pe masă, să-l aibă Mihai vodă, sub ochi, când o intra în cetatea Sucevei şi s-o aşeza la cina biruinţei.</p>
               <p rend="justify">—  Mă uimeşti, pana Voichiţa Român! Şi sunt gata a-ţi împlini toate dorinţele, afară de aceea de-a te lăsa să pleci.</p>
               <p rend="justify">—  Altă dorinţă nu mai am!</p>
               <p rend="justify">—  Eşti prizonieră de război, aşa că te duc în tabăra polonă.</p>
               <p rend="justify">—  Mai bine mă ucideai în luptă!</p>
               <p rend="justify">—  A, nu! Aş fi fost cel mai mare nelegiuit, chiar numai dacă ţi-aş fi ştirbit frumuseţea cu o zgârietură.</p>
               <p rend="justify">—  Se vede că am avut noroc dând peste un nobil cavaler ca domnia ta.</p>
               <p rend="justify">—  Aşa suntem noi, polonezii: cavaleri!</p>
               <p rend="justify">—  Nici eu nu sunt fricoasă; dacă eram, acum mă aflam în conacul din Novăceşti şi coseam la gherghef, suspinând, cu leşin, după vreun oştean plecat la luptă.</p>
               <p rend="justify">—  Dar ştii, pana, că se-ntâmplă uneori ca stăpânul să ajungă prizonierul prizonierei? După ce-l batem pe valahul războinic şi ne întoarcem în Sandomir…</p>
               <p rend="justify">—  O, pan Orinski! Aş muri dacă n-aş mai auzi murmurul râurilor din ţara mea şi freamătul codrilor mei. Dar ascultându-te, mi se pare că mă aflu într-un măreţ palat al neamului Orinski. Păcat că legăturile de la mână îmi amintesc că şi în palate-i destulă sălbăticie şi cruzime.</p>
               <p rend="justify">—  Ştii ce, pana Voichiţa, ai auzit de Cetatea Neamţ?</p>
               <p rend="justify">—  Cum să nu? Într-o jumătate de zi aş fi fost acolo.</p>
               <p rend="justify">—  Cetatea nu poate fi cucerită, de aceea doamna Elisabeta Movilă şi-a adăpostit acolo o parte din averi. Şi dacă vrei te adăpostesc şi pe domnia ta în acel loc, până s-or linişti vremurile.</p>
               <p rend="justify">—  Da? Până în cinci zile oastea lui Mihai vodă ajunge aici.</p>
               <p rend="justify">—  O, nu, pana Voichiţa!…  Ieremia Movilă e sprijinit de noi, de oastea polonă, comandată chiar de pan Zamoisky, cancelarul. Pulbere vom face oastea acelui…  Mălai vodă, cum îl poreclesc ungurii.</p>
               <p rend="justify">—  Sunt prizoniera domniei tale şi nu vreau să te înverşunez, dar…</p>
               <p rend="justify">—  Nu, vei fi adăpostită în cetate, până în ceasul când vei putea pleca fără primejdie, unde vei voi, se arătă Orinski ocrotitor.</p>
               <p rend="justify">—  Bine. Mulţumesc. Să pornim!</p>
               <p rend="justify">Pe drum, călăriră alături şi vorbiră despre multe câte se întâmplă în lumea asta mare. Şi aşa au ajuns la Cetatea Neamţ.</p>
               <p rend="justify">În vremea asta, Român Grue, Calapăr şi Dorondonc zoreau din răs-t ri să ajungă oastea lui Mihai vodă, care venea pe Şiret în sus, după cea mai mare parte trecuseră munţii, pe la Oituz, iar alta peste Milcov la Focşani. Oastea zorea, zorea mereu să cadă, ca un trăsnet, asupra oştilor unite ale lui Sigismund, Ieremia şi ale cancelarului polon Ian Zamoisky. Acum, seara, se odihneau câteva clipe.</p>
               <p rend="justify">—  Calapăr, mai pune nişte vreascuri pe foc, zise Dorondoc.</p>
               <p rend="justify">—  Ba lăsaţi focul şi mâncaţi repede, ceru Grue. Trebuie să plecăm!</p>
               <p rend="justify">—  Păi…  Nu aţipim oleacă? Pic din şa de somn.</p>
               <p rend="justify">—  Un ceas, nu mai mult! Îngădui Grue.</p>
               <p rend="justify">—  Măi, ce zor, ce goană nebună! Se miră Calapăr.</p>
               <p rend="justify">—  Să prindem duşmanul nepregătit. Nimeni nu-şi închipuie că o oaste mare ar putea trece prin ăşti munţi silhui, atât de repede şi să le cadă în spate.</p>
               <p rend="justify">—  La tanc! Râse Moţoc Dorondoc.</p>
               <p rend="justify">—  Furtună, fulger şi trăsnet din senin! Cum spune măria sa.</p>
               <p rend="justify">—  Greul l-am trecut; de-acum încolo răzbim spre dealurile Moldovei.</p>
               <p rend="justify">—  Nu dormiţi?</p>
               <p rend="justify">—  Mă gândesc că somnul e pe jumătate moarte şi, la ăst gând, fuge…  Auziţi, s-apropie un călăreţ…  Care eşti, mă?</p>
               <p rend="justify">Toţi se cruciră când îl văzură pe Iliuţă.</p>
               <p rend="justify">—  Ce cauţi aici, măi pui de lele, vânzător de acadele?</p>
               <p rend="justify">—  Voichiţa! Adică jupâniţă au prins-o nişte Ieşi…  %</p>
               <p rend="justify">—  Spune, ştii unde au dus-o?</p>
               <p rend="justify">—  Bănuiesc că la Cetatea Neamţ.</p>
               <p rend="justify">Fiufiuuu! Fluieră Dorondoc. Trebuie să cucerim cetatea, repede Şi degrab'.</p>
               <p rend="justify">O  s-o cucerim; dar, deocamdată vorba ceea: hai la bâlci, să-ţi cumpăr gâlci!</p>
               <p rend="justify">Venind într-acoace, l-am întâlnit pe boier Neagu şi l-am vestit Şi pe el.</p>
               <p rend="justify">~  Eşti un flăcăiaş inimos şi de nădejde, Iliuţă…  Fraţilor, ce facem? Se frământa Grue.</p>
               <p rend="justify">—  Păi, ce mai întrebi? Ştii cum se zice despre drum? Dacă s-ar seu a-n picioare ar ajunge-n sfântul soare. Şi noi o să te urmăm!</p>
               <p rend="justify">_Numai că Cetatea Neamţ e cetate tare, foarte greu de cucerit. Se stolul*? I Mahomed Cuceritorul a plecat din faţa ei înfrânt. Şi noi, cu nostru, s-o cucerim? Iar până ne-ajunge din urmă oastea cea mare mai trece o vreme şi, între timp, câte nenorociri nu i se pot întâmpla Voichiţei!</p>
               <p rend="justify">—  Oricum, trebuie să fim în preajma cetăţii, ca nu cumva leahul s-o ducă prizonieră în ţara lui, hotărî Român Grue. Să ne grăbim!</p>
               <p rend="justify">—  Vorba cântecului: plinu-i drumul de voinici, ochii bădii nu-s aici Răsărit-a luna-n prag, nu-i aici cine mi-i drag…  Îndrugă Calapăr, punând şaua pe cal, iar Iliuţă căută s-o dezvinovăţească:</p>
               <p rend="justify">—  Bădiţă Grue, ştii ce poruncă de îndeplinit are jupâniţa? Să ajungă la Suceava înaintea măriei sale, să intre în cetate, cum va putea ca să-l primească pe măria sa cu masă mare şi să-i ureze: „Bine-ai venit măria ta, în casa unde a stăpânit şi Ştefan cel Mare”. Iar masa s-o împodobească, neapărat, cu flori, cu trandafiri de la Moldova, într-o ulcică smălţuită…</p>
               <p rend="justify">—  Le spui împodobite, de la tine, născocituri, Iliuţă!</p>
               <p rend="justify">—  Jur că nu, căpitane Român Grue! I-a poruncit Velica Doamna.</p>
               <p rend="justify">Porniră noaptea, în trap repede, spre Cetatea Neamţ. Pe drum căpitanul Grue primi, printr-un olăcar, poruncă de la Mihai vodă să se îndrepte tocmai spre acea cetate, să pună strajă, ca la Bistriţa şi Rodna.</p>
               <p rend="justify">La amiază, din deal de la Săcălăuşeşti, zăriră o cetate, sus, pe o stâncă sură. Iliuţă întrebă o femeie care punea fasole, cu cuibul, pe un ogor de la marginea drumului, dacă aceea-i cetatea Neamţ.</p>
               <p rend="justify">—  Aiasta-i…  Treceţi numa Ozana…  Că poate tu, ţâncule, de n-ăi cuceri-o, că Momomet sultan n-o putut! Râse moldoveanca.</p>
               <p rend="justify">Privind-o de pe malul Ozanei, cetatea li se păru, în adevăr, de necucerit. Căpitanul Român Grue îşi adăposti stolul în luncă, apoi grăi, mai mult în glumă, către un bătrân localnic:</p>
               <p rend="justify">—  Moşule, cum se poate intra în cetatea asta?</p>
               <p rend="justify">—  Dacă aveţi scrisoare cu pecete domnească, numaidecât vi se des chid porţile.</p>
               <p rend="justify">—  Mda…  Şi dacă n-avem…  Scrisoare?</p>
               <p rend="justify">—  Ei, dară nu prea sămănaţi a oşteni de-ai lui Ieremia vodă.</p>
               <p rend="justify">—  Nu prea, moşule.</p>
               <p rend="justify">—  Atunci ăţi fi de-ai lui Mihai vodă?</p>
               <p rend="justify">—  Ai auzit de el?</p>
               <p rend="justify">—  Păi s-aude…  Ori aţi trecut prin vama cucului, de nu v-a zărit nime? Se zice că nu s-a pomenit domn, de la Ştefan cel Mare, atât de vrednic ca Mihai vodă. Aduce cu Alisandru Machedonu, cel din poveste</p>
               <p rend="justify">—  Dacă-i aşa, spune: se află multă oaste în cetate?</p>
               <p rend="justify">—  Cata-i de trebuinţă. Mai mult plăieşi de-aici, de-ai noştri sub po runca pârcălabului Mihu. A venit amu şi-un pâlc de Ieşi, când or auzit că Mihai vodă s-o pornit ca vijelia într-acoace.</p>
               <p rend="justify">Şi plăieşii stau tot timpul în cetate?</p>
               <p rend="justify">—  Straja, da; ceilalţi coboară în satele lor, de peste Ozana, de la Humuleşti până la Filioara. S-adună numai la ceas de primejdie. Când trebuie să stea în cetate, ca amu, vin nevestele ori câte-un copchilandru cu demâncare, cu schimburi şi cu câte-o veste de prin ţară.</p>
               <p rend="justify">—  Moşule, vrei să ne-ajuţi cu ceva?</p>
               <p rend="justify">—  Dacă mi-i cu putinţă…</p>
               <p rend="justify">—  Acum, uite, asfinţeşte soarele. Până mâine în zori, trebuie să scoatem o nevastă răpită de nişte Ieşi din cetate.</p>
               <p rend="justify">—  Să cercăm, adic'lea să chibzuim.</p>
               <p rend="justify">Şi hotărâră: cu numele de Gheorghieş, chipurile nepotul plăieşului Toader a Smarandei, Iliuţă să pătrundă în cetate cu o frânghioară la el. Iar la noapte să lege un capăt de un crenel, iar pe celălalt să-l arunce peste zid, în partea dinspre Ozana. Să nu-l simtă straja.</p>
               <p rend="justify">Isprava asta, primejdioasă, îl ispitea pe flăcăoaş:</p>
               <p rend="justify">—  Pentru jupâniţă şi pentru floarea de pe masa măriei sale!</p>
               <p rend="justify">—  Mă urc eu, hotărî Grue, s-o cobor tot pe frânghie.</p>
               <p rend="justify">—  Să nu ameţească. Înălţimea-i foarte mare! În adevăr, Iliuţă a pătruns repede în Cetate.</p>
               <p rend="justify">Dar Voichiţa n-a aflat că Român Grue ajunsese lângă cetate şi plănuia cum s-o salveze. Sta de vorbă cu pârcălabul Mihu, om înalt, cu ochi mici, cu bărbie prelungă, cu nas întors în plisc peste un petecuţ de mustăcioară. Nu prea înţelegea el ce-i cu fata asta îmbrăcată oştean, ajunsă prizoniera contelui Orinski şi care zicea că-i soţia căpitanului Român Grue, din straja lui Mihai vodă.</p>
               <p rend="justify">—  Cred că ştii, întrebă Voichiţa, că voievodul Mihai a unit Transilvania cu Ţara Românească, iar acum va să le unească şi cu Moldova? Ştii şi te bucuri: o singură ţară a tuturor românilor, ţară mare şi puternică, în stare a se scutura de stăpânirea otomană.</p>
               <p rend="justify">Care român nu doreşte asta?</p>
               <p rend="justify">Atunci, deschideţi poarta cetăţii, să intre ostaşii lui Mihai vodă. ' O să facem aşa cum ne porunceşte cugetul şi inima.</p>
               <p rend="justify">—  Atunci pot nădăjdui că…</p>
               <p rend="justify">—  Pe domnia ta, jupâniţă, contele Orinski te-a adus aici să te adăposti- °ri să mă înveţi ce trebuie să fac? Sau să mă tragi de limbă?</p>
               <p rend="justify">—  N-am vrut să te supăr, pârcălabe; doresc însă a şti ce-ţi va porunci niI» a, când oştenii lui Mihai vodă vor apărea ici, la Ozana?</p>
               <p rend="justify">—  Numai să apară, c-or afla şi gândurile noastre. N-avea grijă mata.</p>
               <p rend="justify">Talie ^tunci' te ros ajută-mă să ajung la oastea măriei sale. Va fi bă-mare, mulţi răniţi. Şi eu ştiu să oblojesc, ca un vraci.</p>
               <p rend="justify">Fără multă vorbă, pârcălabul îi dădu un cal bun, o scoase pe drumul de taină din pădure, să nu afle contele Orinski, şi-i ură noroc:</p>
               <p rend="justify">—  Din Oglinzi o iei şi pe fiica mea Zorica. Şi ea ştie obloji răni…</p>
               <p rend="justify">În acest timp, Român Grue, Calapăr şi Iliuţă aşteptau la poalele cetăţii dinspre Ozana. Apoi, cu stolul adăpostit în zăvoi, au pornit spre cetate.</p>
               <p rend="justify">—  Ne-apropiem dară, aşa să privim la dânsa, ce mândră-i, că de luat, până-i hăul şi pârăul, îşi dădu cu părerea Mitru.</p>
               <p rend="justify">—  O luăm! Îl încredinţa Român Grue. Trebuie!</p>
               <p rend="justify">—  Cum zice românul: dacă n-ăi sări, nă-i sorbi, dacă n-ăi lucra, n-ăi mânca.</p>
               <p rend="justify">Când ajunseră în dreptul cetăţii, Calapăr îl întrebă pe Român Grue:</p>
               <p rend="justify">—  Căpitane, nu ne-am apropiat prea mult de ziduri? Ei au tunuri şi bombarde; noi, doar săgeţi. Ne fac chisăliţă!</p>
               <p rend="justify">—  Noi avem inimi de frate! Şi strigă tare, cu mâinile pâlnie: Pârcă-labe Mihu şi voi, plăieşi! Ostaşii lui Mihai vodă vă cer să deschideţi porţile!</p>
               <p rend="justify">—  Cetatea noastră n-a deschis porţile nici unui neprieten! Răspunse străjerul de pe ziduri.</p>
               <p rend="justify">—  Noi vă suntem prieteni şi fraţi; vă rugăm, deschideţi!</p>
               <p rend="justify">—  Pârcălabe Mihu, un stol de oşteni de-ai lui Mihai vodă cer intrare în cetate. Ce facem? Aprindem bombardele ori coborâm podurile?</p>
               <p rend="justify">După câteva minute, pârcălabul urcă pe zid şi întrebă:</p>
               <p rend="justify">—  Voi sunteţi cei care aţi biruit la Călugăreni?</p>
               <p rend="justify">—  Noi suntem!</p>
               <p rend="justify">—  Voi sunteţi cei care, aliaţi cu moldovenii şi cu transilvănenii, l-aţi înfrânt de istov pe Sinan paşa la Giurgiu?</p>
               <p rend="justify">—  Noi! A fost grea despărţirea de prietenii şi de caii căzuţi pe câmpul de bătălie.</p>
               <p rend="justify">—  Ah, de când v-aştept, fraţilor!…  Străjeri, nălţaţi steag alb! Portari, coborâţi podurile!…  Bombardieri, sloboziţi salvă de sărbătoare!</p>
               <p rend="justify">Urcaţi pe podul de luptă plăieşii îşi puseră cuşmele în vârful suliţelor şi strigară urare de bun-venit făcând semne de prietenie, dând glas din bucium şi slobozind din piepturi urale, întru slava lui Mihai vodă.</p>
               <p rend="justify">Intrând în cetate, stolul lui Român Grue se îmbrăţişa cu plăieşii. Căpitanul spuse că şi el este român moldovean, din satul Costişa de pe Bistriţa.</p>
               <p rend="justify">—  A, tu eşti Grue Grozovanul, care umblă pribeag, pentru că hanul tătar a cerut lui vodă să-ţi taie capul?!</p>
               <p rend="justify">Se îmbrăţişară din nou, mai cu căldură, iar plăieşii izbucniră în urale şi sloboziră buciumări de slavă şi sărbătorească bucurie.</p>
               <p rend="justify">—  E, căpitane Român Grue, dacă ştiam că vii pe-aici mai ţineam pe Voichiţa, nevastă-ta. Am ajutat-o să plece după oastea voievodului Mihai.</p>
               <p rend="justify">—  După dânsa m-am abătut pe-aici…  Mulţumesc că ai ajutat-o. Încă un motiv să grăbesc spre oastea măriei sale.</p>
               <p rend="justify">Pârcălabul îl înştiinţa că spre Iaşi s-adună multă oaste polonă, cu Ie-remia vodă şi cu lefegiii craiului Sigismund.</p>
               <p rend="justify">—  Da, prietene; rămân aici, în cetate, cinci oşteni. Ceilalţi spre Iaşi.</p>
               <p rend="justify">—  Nu înainte de a fi băut împreună, frăţioare, câte o ulcică de Cotnar!</p>
               <p rend="justify">—  Păi că de la asta nu ne-om da înapoi.</p>
               <p rend="justify">După multe peripeţii, Voichiţa a ajuns la oştirea voievodului, şi-a întâlnit părintele, a povestit măriei sale întâmplările de la Cetatea Neamţ, adăugind:</p>
               <p rend="justify">—  Sunt încredinţată că Român Grue, căpitanul, îl va îndupleca pe Mihu pârcălabul să închine cetatea măriei tale, fără luptă.</p>
               <p rend="justify">I-a fost dat Voichiţei să fie faţă şi la repedea bătălie de la Verbia, unde soţul ei a intrat iarăşi în luptă şi a ajutat, cu stolul lui, la spulberarea împotrivitorilor până la hotar, la Hotin.</p>
               <p rend="justify">Împreună cu Zorica şi cu câteva fete din satul vecin, Voichiţa a ajutat răniţii. Măria sa i-a mulţumit că n-a lipsit nici de aici şi i-a dăruit un stilet cu mănunchi aurit şi lamă subţire:</p>
               <p rend="justify">—  Să-l porţi totdeauna cu tine.</p>
               <p rend="justify">De la Verbia, Voichiţa s-a îndreptat, în grabă, spre Suceava.</p>
               <p rend="justify">La poarta cetăţii, multă omenire: bărbaţi, femei, copii, îmbrăcaţi de sărbătoare, cu flori şi ramuri de stejar în mâini, preoţi în odăjdii şi cu prapuri, în dangăte de zeci de clopote, cu lăutari şi buciumaşi, cu cân-tări de bucurie l-au primit pe Mihai vodă, făptuitorul unirii tuturor românilor.</p>
               <p rend="justify">Printre cei care-l întâmpinau se afla şi Iliuţă, ajuns singur în Suceava. Veni lângă Voichiţa, şoptindu-i:</p>
               <p rend="justify">—  Jupâniţă, am alergat, să crape calul, până l-am găsit pe căpitanul Român Grue. Aşa că am sosit prea târziu, aici în Suceava. Iar moldovencele ne-au luat-o înainte: au împodobit cetatea cu flori şi cetină de brad, iar pe masă au aşezat, pentru măria sa, trei buchete de trandafiri, în vase mari de porţelan alb, cu înflorituri albastre şi aurii.</p>
               <p rend="justify">—  Să ne bucurăm, Iliuţă! E încă un semn că toţi gândim şi simţim la fel. Adică şi fraţii români din Moldova doresc să-l aibe pe Mihai voda domn al Ţării Româneşti, al Transilvaniei şi a toată Ţara Moldovei…</p>
               <p rend="justify">La Suceava, Grue şi ai lui, intrară iară în straja voievodului. De aici au mers, odată cu măria sa, la Alba Iulia. Voichiţa a călătorit întovăra-|» sită de Iliuţă. Şi aşa, Grue şi soţia lui, au fost împreună şi au trăit ma abcdefghijklmnopqrstuvwxyzşţăîâ'I rele fapt al încoronării lui Mihai Viteazul, ca domn al tuturor românii* mare sărbătoare, pentru toţi cei care şi-au primejduit viaţa întru finirea ei, nici că se putea închipui.</p>
               <p rend="justify">La acea înaltă şi obştească sărbătoare, ca şi la Suceava, Voichiţa a fost. Ceje mai frumoase femei din noua curte a voievodului unificator Bucuria sufletească a victoriei a fost aşa de mare, de adâncă, de fer-ecătoare, încât nu putea fi cuprinsă şi tălmăcită în cuvinte. Drept aceea a dat glas buciumelor, trâmbiţelor, surlelor, să zică înalte cântări de slavă pentru cei care au făptuit-o. Căci libertatea se cântă cu glas înalt până la cer, iar dragostea se murmură în şoaptă dulce, ca pentru inimă.</p>
               <p rend="justify">Deşi amândouă şi dragostea şi libertatea, sunt trebuitoare, calde şi luminoase ca soarele.</p>
               <p rend="justify">SFÂRŞIT</p>
            </div>
         </div>
      </body>
   </text>
</TEI>
