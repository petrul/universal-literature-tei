<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xml:lang="ro">
   <teiHeader>
      <fileDesc>
         <titleStmt>
            <title>Esopia, Alixăndria</title>
            <author>Anon</author>
         </titleStmt>
         <editionStmt>
            <edition>
               <date>2017-05-06T23:57:05.470762000</date>
            </edition>
         </editionStmt>
         <publicationStmt>
            <p rend="color(#000000)">This electronic edition of a text is property of Ediții Scriptorium. You may not copy it. You are encouraged to reference it using HTTP URLs, or cite small excerpts, followed by the precise http://etext.store/... URL reference.</p>
         </publicationStmt>
         <sourceDesc>
            <p rend="start color(#000000)">BPT</p>
         </sourceDesc>
      </fileDesc>
      <profileDesc>
         <langUsage>
            <language ident="ro">ro</language>
         </langUsage>
      </profileDesc>
      <revisionDesc>
         <listChange>
            <change>
               <name/>
               <date>2022-12-06T17:17:23.331995214</date>
            </change>
         </listChange>
      </revisionDesc>
   </teiHeader>
   <text>                          
      <body>
         <head>Esopia, Alixăndria</head>
         <author>Anon</author>
         <p rend="justify">TEXT REVĂZUT DE MIHAIL SADOVEANU PREFAŢĂ DE I. C. CHIȚIMIA</p>
         <p rend="color(#000000)">This electronic edition of a text is property of Ediții Scriptorium. You may not copy it. You are encouraged to reference it using HTTP URLs, or cite small excerpts, followed by the precise http://etext.store/... URL reference.</p>
         <p rend="start color(#000000)">BPT</p>
         <div type="div1" rend="P28">
            <head>Istoria marelui împărat Alexandru Macedon</head>
            <subtitle>în vremea cînd era cursul lumii 5250 de ani</subtitle>
            <p rend="center">TEXT REVĂZUT DE MIHAIL SADOVEANU</p>
            <div type="div2" rend="P29">
               <head>Despre Netinav-împaratul</head>
               <p rend="justify">Împărățea la răsărit în India marele Por-împărat, și la amiazăzi domnea peste Persia marele Darie-împărat, iară Merliche-împărat stăpînea Râmul și tot Apusul cu toți craii ; și la Macedonia era Filip-craiul. Iară peste Eghipet împărățea Netinav-împărat, carele era filosof mare, și fermecător și cetitor de stele, și era atît de măiestru cît lua bunătățile și dulceața de la patru țări, adică : grâul, vinul, untul și mierea. Și era țara lui toată sănătoasă și plină de toată dulceața lumii ; iar în țările altora era tot foamete și boale grele ; cine mergea asupra lui Netinav nu-l putea bate, că făcea farmece, și bătea oștile, de fugeau și se risipeau și nu știau ce să facă ; și pe el nimenea nu-l putea birui.</p>
               <p rend="justify">Atunci se adunară acei patru crai la craiul avarilor, la un scaun și se sfătuiră zicînd :</p>
               <p rend="justify">Ce șă facem noi cu Netinav, împăratul Eghipetului ? Că iată cum ne sărăcește țările și noi nu putem să ne batem cu el, de farmecele lui !</p>
               <p rend="justify">Și așa scriseră ei carte la Darie-împărat peste perși, astfel:</p>
               <quote>„Scriem noi patru crai: craiul avarilor, craiul arapilor, împăratul cazîlvașilor și craiul etiopilor, la marele împărat Darie al Persiei, ca la un Dumnezeu al Dumnezeilor și împăratul împăraților. Aceasta-ți dăm de știre împărăției-tale că este un împărat la Eghipet, anume Netinav, carele atîta de fermecător este, încît ne-a luat toate bunătățile noastre; și el la oaste nu mai merge, ci-și mînă numai oștile sale, și bat oștile lui pe toate oștile noastre. Te rugăm cu capetele plecate pînă la pămînt să ne dai oastea ta întru putere, ca să-l scoatem din țara Eghipetului și să pui, împărăția-ta, împărat de la tine, că el este sterp și fii nu are, și noi ai tăi să fim.“</quote>
               <p rend="justify">Darie-împărat, cetind cartea, se miră de Netinav și, milostivindu-se la cererea împăraților, strînse oaste mare. Și se sculă însuși Darie-împărat cu puterea lui și porni asupra lui Netinav la Eghipet, trimețînd solul său la cei patru crai ca să le spuie că el a plecat asupra lui Netinav. Iar ei, văzînd pe sol, s-au închinat la mila lui Darie-împărat. Și mergînd asupra lui Netinav cu toții, se apropiară de țara Eghipetului ; și văzură boierii lui Netinav, și alergă un boier anume Verveliș la Netinav și zise :</p>
               <p rend="justify">— O, Netinave-împărate ! Să știi că astăzi dai zile multe pentru puține, că astăzi, iată, marele împărat Darie cu toată oastea lui a venit la hotarul țării noastre.</p>
               <p rend="justify">Netinav zise :</p>
               <p rend="justify">— O, dragul meu Verveliș! nu bat oameni mulți războaiele, ci vitejii cei buni ; că sînt viteji între viteji, ca și cai între cai; iară tu te-ai speriat, ci nu te teme. Mergi la hotar și ține straja acolo, și la mine trimete glas, că eu voi repezi cărți pe la boieri, să se gătească de oaste și să se strîngă la Eghipet.</p>
               <p rend="justify">Și după aceasta, se duse Verveliș înapoi cu straja, iară Netinav făcu niște vrăjitorii, că topi ceară și o vărsă într-o tipsie de aur, și făcu oști de ceară ; și văzu Netinav oastea lui spartă, și văzu pe Dumnezeul Perșilor în Eghipet. Și zise Netinav :</p>
               <p>— O, vai de tine, Eghipete ! În mulți ani te veseliși și bine petrecuși cu împăratul Netinav, ci de astăzi fi-veți robi perșilor lui Darie.</p>
               <p>Și plânse Netinav-împărat și scrise carte :</p>
               <quote>
                  <hi rend="italic">„Scriu vouă, egiptenilor, că nu putui răbda să văd amarul vostru. Ci mă dusei de la voi bătrîn, și mă voi întoarce tînăr de treizeci de ani și scoate-vă-voi din mâna lui Darie-împărat.“</hi>
               </quote>
               <p>Și zise :</p>
               <p rend="justify">— Vai de acela care nădăjduiește spre vrăjitori : ca și acela ce se razimă de umbră, și cînd gîndește să se odihnească, cade jos.</p>
               <p rend="justify">Și puse stema în pat și cartea pe masă, și chemă pe bărbierul lui, și-i rase barba, mustățile și capul, și se îmbrăcă în haine proaste și ieși noaptea din Eghipet; și se duse la Filipus, cetate în Macedonia, și se făcu vrăjitor doftor, și ședea într-un loc dosnic în cetate.</p>
               <p rend="justify">Iar în urmă-i merseră egiptenii la curțile lui și nu-l găsiră ; ci găsiră stema în pat și cartea lui pe masă ; și mult plînseră pe Netinav. Și zidiră stâlp<note xml:id="ftn1" place="foot" n="1"> Stîlp — statuie, monument.</note> și-l vărsară în chipul lui Netinav, și-i puseră stema în cap, și cartea în mînă. Iară Darie-împărat luă Eghipetul, apoi se întoarse în Persia.</p>
            </div>
            <div type="div2">
               <head>Despre Olimpiada</head>
               <p rend="justify">Iară Filip, craiul din Macedonia, avînd a purcede la oaste, chemă pe Olimpiada-împărăteasa și-i zise :</p>
               <p rend="justify">— Eu mă duc la oaste, și tu feciori nu faci; iar acum de nu vei face fecior pînă mă voi întoarce de la oaste, tu nu vei mai fi cu mine !</p>
               <p rend="justify">Și o sărută dulce și se duse. Olimpiada era frumoasă fără seamăn și era stearpă : fecior nu făcea. Și mult se întristă ea de acel cuvânt și era scârbită. Ci o roabă a împărătesei știa pe Netinav-vraciul, adică doftorul, și grăi :</p>
               <p rend="justify">— Doamnă Olimpiadă ! Este aicea în cetatea noastră un vraci foarte mare, să-l întrebăm, poate are ierbi de feciori !</p>
               <p rend="justify">Iară împărăteasa mână roaba degrabă la vraciul Netinav și-i zise :</p>
               <p rend="justify">— Vraciule, m-a mînat doamna mea împărăteasă să te întreb, poate ai ierburi de feciori.</p>
               <p rend="justify">Vraciul zise :</p>
               <p rend="justify">— Am ierburi de feciori.</p>
               <p rend="justify">Roaba se întoarse la împărăteasă și spuse că are vraciul ierburi de feciori. împărăteasa chemă pe Netinav ; și el se duse și o văzu frumoasă fără seamă. Și grăi împărăteasa :</p>
               <p rend="justify">— Omule ! Putea-vei tu să faci să nasc feciori ? Că bună plată îți voi da.</p>
               <p rend="justify">Iară el fu săgetat în inimă de frumuseța ei, și zise :</p>
               <p rend="justify">— Văd că va să fie cu tine Amon Dumnezeu, și vei naște un fiu.</p>
               <p rend="justify">Iară ea zise :</p>
               <p rend="justify">— Cum știi, așa să faci.</p>
               <p rend="justify">Și el vorbi :</p>
               <p rend="justify">— Va veni Amon Dumnezeu, iară tu să fii singură intr-o casă ; și să-mi arăți ușa ; și de cei vei vedea să nu te sperii.</p>
               <p rend="justify">Și-i arătă ea lui Netinav ușa ; și se duse sara Netinav la Olimpiada. Și se făcu cu capul de leu, și cu picioarele de vultur, și cu coadă de aspidă, și cu două aripi : una era neagră și alta era de aur. Și așa intră la Olimpiada în casă, și stinse luminarea și se culcă cu ea. Iară dimineața fu om ca și alții, și-i zise :</p>
               <p rend="justify">— De azi înainte să nu bei vin, nici mied, nici imic spurcat să nu mănînci, că ai început să faci fiu care va fi împărat a toată lumea, peste toți împărații. Și să-mi faci casă aproape de tine și să mă chemi cînd va veni vremea să naști !</p>
               <p rend="justify">Și-i făcu chilie aproape de ea, și-l hrănea și-l ținea foarte bine, și se bucura Olimpiada.</p>
            </div>
            <div type="div2">
               <head>Nașterea și copilăria lui Alexandru</head>
               <p rend="justify">Ceasul nașterii veni, și împărăteasa chemă pe Netinav și-i zise :</p>
               <p rend="justify">— Ceasul nașterii a sosit.</p>
               <p rend="justify">Și căută Netinav în stele și zise :</p>
               <p rend="justify">— Să ții puțintel, să nu naști, că este ceas rău planetele nu s-au tocmit pe stare, și crugul stă pe lună și zodiile n-au purces, și stelele stau pe loc, și de vei naște acum, vei naște om prost ca și alți oameni.</p>
               <p rend="justify">Și ținu puțintel pînă stătură planetele pe tocmeală și născu fiu, și zise :</p>
               <p rend="justify">— Să-i punem numele Alexandru.</p>
               <p rend="justify">Și s-a născut feciorul în luna lui martie a douăprezecea zi, și-l luă moașa și-l duse la biserica lui Amon și Apolon Dumnezei și-l binecuvîntară preoții și-i puseră numele Alexandru. Grecește așa se chiamă, iară românește mare, ales, că era mai ales decît toți.</p>
               <p rend="justify">Iară Filip-craiul venea de la oaste, de la Darie-împărat; și într-o noapte văzu în vis ; și ieși din cort, se așeză dinaintea cortului, și chemă pe Aristotel, și-i spuse visul zicînd :</p>
               <p rend="justify">— Văzut-am astă-noapte în vis că mi-a adus Amon Dumnezeu un fecior mic.</p>
               <p rend="justify">Și filosoful i-a răspuns :</p>
               <p rend="justify">— Bucură-te, Filipe, că ai dobîndit fiu din Olimpiada !</p>
               <p rend="justify">Și vorbind el astfel, sosi un vultur mare și trecu peste Filip, și-și lăsă oul în poala lui Filip ; iară craiul se sperie și sări de pe scaun, și oul îi căzu jos din poală, și crăpă oul și ieși un șarpe mic din el, și înconjură oul, și cînd vru să intre îndărăt, muri la gura oului. Aristotel zise :</p>
               <p rend="justify">— Craiule Filipe ! Să știi că visul tău se va izbîndi, că acel ou este pâmîntul, iară șarpele cel mic este fiul tău, și va lua lumea toată și la moșia lui nu va mai merge.</p>
               <p rend="justify">Într-aceea sosiră boierii de la Olimpiada și spuseră lui Filip că a născut împărăteasa fiu ; și se veseli Filip-craiul, și purceseră spre Macedonia. Și cum s-a apropiat, ieșiră înainte-i toți boierii cu daruri și cu fiul, și se închinară înaintea lui Filip-craiul; iară lui Filip bine-i păru de fiu, și-l luă în brațe și-l binecuvîntă, și zise fiului :</p>
               <p rend="justify">— Bucură-te, al doilea Iosif preafrumoase !</p>
               <p rend="justify">Și au înțeles craii, și Eraclie-împărat. Și-l luă și Aristotel pe Alexandru în brațe, și-l binecuvîntă și zise :</p>
               <p rend="justify">— Să fie mâna ta peste împărații din lume.</p>
               <p rend="justify">Și merse la Filipus cetate și mult se veseli craiul. </p>
               <p rend="justify">Iară Filip-craiul chemă pe Aristotel, și-i zise :</p>
               <p rend="justify">— Dascăle Aristotel, să-l iei pe Alexandru meu să-l înveți cartea și filosofia ta, și înțelepciunea ta.</p>
               <p rend="justify">Și-l luă Aristotel și-l învăță carte, într-un an <hi rend="italic">Psaltirea</hi> și <hi rend="italic">Psalmii</hi>; și se mirau voinicii de el, cum învăța așa de iute și bine.</p>
               <p rend="justify">Într-o zi se duse Netinav la Olimpiada și zise :</p>
               <p rend="justify">—Împărăteasă Olimpiado ! Să spui lui Alexandru să vie la mine, să-l învăț filosofia mea. Să vie sara la mine să-l învăț cursul planetelor, starea crugului, umbletul zodiilor, numerile, temeliile și cetirea stelelor.</p>
               <p rend="justify">Olimpiadei îi plăcu aceasta și chemă pe Alexandru și-i zise :</p>
               <p rend="justify">— Fătul meu Alexandre, iată acest filosof foarte mare, și cetitor de stele, și știutor de planete și de crugul cerului, și mi-ar fi voia să înveți. Și mai zise mumă-sa : Sărută mîna lui Netinav.</p>
               <p rend="justify">Și Netinav încă sărută pe Alexandru. Iară Olimpiada zise :</p>
               <p rend="justify">— Șezi, dascăle, și primește al tău la tine !</p>
               <p rend="justify">Și vorba asta nu o pricepu Alexandru. Netinav zise :</p>
               <p rend="justify">— Să vie Alexandru sara la mine și ziua la Aristotel ; la mine noaptea, ca să-l învăț cetitor de stele, și umbletul planetelor și zodiile cerului.</p>
               <p rend="justify">Și așa mergea Alexandru pînă la amiazi la Aristotel filosoful la învățătură, iar în desară mergea la Netinav-împăratul; și învăță șapte ani filosofia lui Aristotel și a lui Netinav, mîndria Eghipetului.</p>
               <p rend="justify">Într-o zi strînse Aristotel două sute de coconi de vîrsta lui Alexandru și puse pe Alexandru peste o sută, și pe Potolomei peste altă sută, să ispitească norocul lui Alexandru : și făcu și tocmi două oști ; și se loviră cu suliți de trestii, și se tăiară cu săbii de lemn, și bătu Alexandru pe Potolomei, și sparse oastea lui Alexandru pe oastea lui Potolomei. Iară Aristotel privea din foișor, și zise :</p>
               <p rend="justify">— O, dragul meu Alexandre ! De vei fi tu împărat, ce bine îmi vei face ?</p>
               <p rend="justify">Alexandru zise :</p>
               <p rend="justify">— Nu trebuiește a făgădui darul pînă ce nu-l va da Dumnezeu, iară vița de la par nu se depărtează.</p>
               <p rend="justify">Iară într-o zi se sui Alexandru cu Netinav într-un foișor înalt, după ce învățase toată filosofia lui pe tablă. Și zise Alexandru :</p>
               <p rend="justify">— Dascăle, toate m-ai învățat și toate le știi bine. Acum să-mi spui de la cine îți va fi moartea. Știi tu cum vei muri ?</p>
               <p rend="justify">Netinav zise :</p>
               <p rend="justify">— Știu, de mâna unui fecior al meu voi muri. Alexandru gândi : „Fecior n-are : vedea-voi eu frica lui”. Și-l împinse din foișor jos. Atunci grăi Netinav:</p>
               <p rend="justify">— Oh ! oh ! sufletul meu Alexandre ! Vezi, spusu-ți-am eu că voi muri de mîna unui fecior al meu ; și tu mie îmi ești fecior și nimeni n-a știut, fără numai Olimpiada. Deci eu mor, și sufletul meu merge la iad, unde au mers toți dumnezeii elinești.</p>
               <p rend="justify">Și Netinav muri ; iară Alexandru, auzind aceste cuvinte, se spăimîntă și se pogorî din foișor jos, și se duse la mumă-sa, si-i spuse ce făcuse cu Netinav. Mumă-sa, auzind, s-a spăimîntat. Alexandru întrebă pe mumă-sa :</p>
               <p rend="justify">— Îmi este mie tată ?</p>
               <p rend="justify">Iară mumă-sa răspunse:</p>
               <p rend="justify">— Da, îți este tată.</p>
               <p rend="justify">Și-l îngropară cu cinste ; și de aceasta Filip n-a știut. Și astfel se sfîrși Netinav al Eghipetului.</p>
            </div>
            <div type="div2">
               <head>Despre Ducipal</head>
               <p>Într-o noapte se înfățișă comisul lui Filip și zise: împărate Filipe, astăzi a fătat o iapă un mînz minunat, este roșu și cu un corn între urechi de un cot de lung.</p>
               <p>Filip-craiul, auzind aceasta, se miră de așa cal minunat și frumos, și porunci să facă grajd de fier. Și făcură grajd de fier și băgară iapa cu mînzul în grajd ; și mînzul crescu frumos și se făcu foarte rău. Și pe cine judecau de moarte acolo îl băgau, și calul cu rea moarte îl omora ; și nimeni nu cuteza să se apropie de cal, fără numai comisul lui.</p>
               <p>Iară într-o zi se apropie Alexandru de grajd și băgă mîna pe fereastră ; și calul veni la el și se plecă ca un june și rîncheză încetinel, cu blîndeță, ca la domnul său ; și Alexandru apucă pe Ducipal de corn și de ureche, și calul nimic nu-i făcu. Și de multe ori s-a dus apoi la fereastră.</p>
               <p>Într-altă zi merse Alexandru și, stricînd lacătul de la grajd, puse frîul în capul calului, și așeză șaua, și-l scoase afară. Și, încălecînd pe Ducipal neînvățat, ieși afară pe poartă. Filip văzu aceasta din foișor și se spăimîntă foarte, văzînd cocon mic pe  cal rău și neînvățat; și porunci să încalece toți boierii degrabă și să meargă după Alexandru. Și încălecară pe cai buni și ageri, și alergară la poarta cetății, ce se chiamă „cursul cailor”, și se opriră acolo, și Alexandru zise :</p>
               <p>— Acum, boieri, să alergăm caii !</p>
               <p>Și Alexandru ieși înaintea boierilor și nu-l mai zări nimenea ; numai praful se vedea învăluind. Și sosiră la poartă, și era acolo un pîrău adînc, de cincisprezece coți de larg ; și-l sări Alexandru. Și se sperie Filip și zise :</p>
               <p>— Căutați în pîrău, că va fi pierit coconul!</p>
               <p>Și căutară și nu-l găsiră ; ci îl văzură viind din cealaltă parte ca un viteaz ; și intră în cetate, și boierii toți descălecară, și se închinară ca unui împărat.</p>
               <p>Filip zise :</p>
               <p>— Boieri ! Cum vi se pare fiul meu șezînd pe cal ? Samănă cu Eraclie-îrnpăratul, viteaz peste toți vitejii.</p>
               <p>Și se mirau cu toții de cocon mic pe cal neînvățat și sperios să șadă ! Zise Filip :</p>
               <p>— Să știți, boieri, că va fi vai de acela ce va veni de acum înainte cu sabia spre macedoneni, că de mâna lui Alexandru pieri-va și de macedoneni gonit va fi !</p>
               <p>Filip-craiul dintr-acea zi strînse o mie de voinici de vîrsta lui Alexandru, să fie cu el, să-i învețe a săgeta și să umble cu el la vînat.</p>
            </div>
            <div type="div2">
               <head>Începuturile lui Alexandru</head>
               <p>Iară într-acea vreme se aflau la ostrovul Dalfionului măiestrii făcute, de lemn, pe o roată; și erau acolo niște viteji ; și cine din lume voia să-și ispitească vitejia și norocul, acolo mergea și se lovea cu acei viteji ; și de-l tăia, tăiat era și-i lua calul, armele și ce era la el tot.</p>
               <p>Alexandru auzi de acea roată la ostrovul Dalfionului, și, ducîndu-se la Filip, zise :</p>
               <p>—  Filipe, să mă lași să mă duc la ostrovul Dalfionului, să-mi ispitesc striște<anchor xml:id="id_footnote11"/>a<note xml:id="ftn2" place="foot" n="2"> Striște (triște) — soartă, ursită.</note> și norocul!</p>
               <p>Filip zise :</p>
               <p>— Dragul meu Alexandre ! Nu ți se cade să  mergi la ostrovul Dalfionului, că ești încă prea  tânăr, numai de cincisprezece ani, și acolo sînt viteji bătrâni !</p>
               <p>Alexandru zise :</p>
               <p>— Să mă lași, Filipe, să mă duc.</p>
               <p>Filip zise :</p>
               <p>— Alexandre, să fie voia ta deplin, și te du cu ajutorul lui Amon, și Apolon Dumnezeu să te întărească. Și să iei galbini mulți de toată treaba la și să iei și o sută de voinici!</p>
               <p>Și luă Alexandru cu el pe Potolomei, și pe Filip, și galbeni mulți, și alte de ce le-au trebuit; și încălecă pe Ducipal și plecă la ostrovul Dalfionului. Și dacă ajunse acolo, învîrti de două ori roata într-acel loc, și ieșiră doi, viteji, pe nume Calistenus și Laomedus. Și se lovi Alexandru cu Calistenus, și tăie Alexandru pe Calistenus; și Potolomei se lovi cu Laomedus și prăvăli pe Laomedus. Alexandru luă calul lui Calistenus și armele, iar din acea cetate ieșiră toți de priveau la așa viteji, și se mirau de coconii tineri că biruise pe viteji bătrîni; și se mirau și de frumusețile lui Alexandru. Iar acolo sta un filosof pe nume Uranie, și întrebă el pe Alexandru :</p>
               <p>— De unde ești și al cui fecior ești ? Și cum te chiamă ?</p>
               <p>El răspunse :</p>
               <p>— Alexandru mă chiamă, și sînt feciorul lui Filip-eraiul !</p>
               <p>Filosoful zise cătră cetățeni :</p>
               <p rend="justify">— Am auzit eu de la dascălul meu că va să iasă sabie din Macedonia și împărat de la Filip, și să știți că acesta este, și va lua lumea toată !</p>
               <p rend="justify">Și iar zise, cătră Alexandru :</p>
               <p rend="justify">— De vei fi tu împărat și vei veni la noi, milostiv să fii țării noastre !</p>
               <p rend="justify">Alexandru zise :</p>
               <p rend="justify">— Nu cu voia mea, ci cu voia lui Dumnezeu pot fi împărat !</p>
               <p rend="justify">Și se întoarse în Macedonia.</p>
               <p rend="justify">În această vreme, pe Filip îl făcuse niște boieri de își lăsase pe împărăteasa lui, pe Olimpiada, muma lui Alexandru, și luase altă împărăteasă. Alexandru auzi de aceasta pe cale, și se mînie. Iar lui Filip bine îi păru dacă auzi de Alexandru eă a venit. Și-l chemă la masă, și-l puse lingă el, și-l întrebă cum a petrecut acolo. Iar unul din boierii ce făcuse pe Filip de-și gonise împărăteasa, grăi :</p>
               <p rend="justify">— Filipe-craiule, bucură-te că îți aducem împărăteasă bună și înțeleaptă, că cealaltă era curvă !</p>
               <p rend="justify">Alexandru auzi aceasta și zise :</p>
               <p rend="justify">— Nu poate fi asta, Filipe, pînă voi fi eu viu !</p>
               <p rend="justify">Și se sculă și începu a răcni ca un leu ; și luă un scaun și lovi pe acel boier în cap și-l ucise pe loc ; și lovi pe altul, și pe loc muri și acela ; iar ceilalți săreau din foișor fără voia lor, și-și frîngeau mînile și picioarele. Iar Filip se spăimîntă și trimise să vie Olimpiada, muma lui Alexandru, și trimise îndărăt pe cealaltă crăiasă.</p>
               <p rend="justify">Și mai petrecu doi ani cu Olimpiada și căzu într-o boală grea, și zăcu un an. Iar tatarii auziră că zace Filip, și se sculară cu împăratul lor Altalmiș cincizeci de mii de tatari, pornind spre Macedonia cătră Filip-craiul; și auzi Filip, și se scârbi mult, și chemă pe Alexandru și-i zise :</p>
               <p rend="justify">— Fătul meu Alexandre ! Astăzi a venit vremea na mă găsesc bolnav ; și iată tatarii vin asupra noastră să ne prade țara și să o robească, și eu nu pot merge la război ; dar tu, fătul meu, să te scoli, să iei zece mii de macedoneni aleși, și să mergi înaintea lor, să te bați cu tatarii pentru moșia ta, și pentru țara ta, ca să nu pierzi țara, și moșia, și domnia !</p>
               <p rend="justify">Alexandru strânse treizeci de mii de oameni aleși și ieși înaintea tătarilor. Și se apropie de ei ; și merse însuși el iscoadă la tatari și-i văzu risipiți, și fără străji ; și se întoarse la macedoneni și le spuse ce-a văzut. Apoi noaptea făcură focuri multe împrejurul tătarilor; și-i loviră noaptea de trei părți ; și deteră în trîmbițe și în tîmpine ; iar taurii nu știau ce să se facă, și văzînd focuri multe împrejurul lor, se spăimîntară ; iar macedonenii intrară în ei cu sabia, și pînă în ziuă tăiară douăzeci de mii ; și le pieri și împăratul Altalmiș, și prinseră treizeci de mii vii, și-i scoaseră la cîmp. Și zise Alexandru :</p>
               <p rend="justify">— Voi, tătarilor ! Iată că vă pieri împăratul vostru Altalmiș și voi ați căzut în mâna mea. De vă veți închina mie, și voi, și țara voastră, și veți primi domn de la mine, eu vă voi lăsa ; iar de nu vă veți închina mie, cu toții veți pieri !</p>
               <p rend="justify">Tatarii grăiră :</p>
               <p rend="justify">— Craiule Alexandre ! De vreme ce ne-am pierdut împăratul, și pe noi ne-ai prins, ne închinăm ție, și noi, și țara noastră, și ne pune tu împărat, și noi să-ți dăm haraci.</p>
               <p rend="justify">Alexandru le dete domn pe vărul său Franța, foarte viteaz, și-l trimese cu tatarii în țara lor, iar Alexandru porni spre Macedonia ; ci nu sosi.</p>
               <p rend="justify">Iară Anarhos, împăratul Pelagoniei, auzind că merg tatarii spre Filip la Macedonia, scrise carte :</p>
               <p rend="justify">
                  <hi rend="italic">„Eu, Anarhos, împărat al Pelagonitului, scriu la fratele meu Filip-craiul sănătate și viață ! Am înțeles că vin tatarii asupra ta ; iară să știi domnia-ta că-ți voi veni ajutor cu oaste; în zece zile voi fi acolo !“</hi> Iară lui Filip foarte bine îi păru. Acest Anarhos-împăratul trecuse oarecînd pe la Filip, și se cinstise foarte bine cu Filip, și văzuse atuncea Anarhos-împăratul pe Olimpiada cea frumoasă, și o îndrăgise ; și nimenea nu știa. Se sculă el cu oastea lui și se făcea a merge ajutor lui Filip, iară el mergea să apuce pe Olimpiada. Și merse pînă în Macedonia, și trimese răspuns să iasă Filip cu împărăteasa, să se întîlnească în tabără. Filip fu bucuros, că nu știa viclenia lui. Alexandru era la oaste ; iar Filip ieși cu Olimpiada în tabără, și Anarhos răpi pe Olimpiada și se întoarse înapoi. Filip avea și el puțină oaste, vru să se bată cu el, dar nu putu, și încă-l răni pe Filip foarte rău ; și s-a dus Anarhos cu mama lui Alexandru. într-această vreme sosi și Alexandru de la războiul tătarilor, și boierii spuseră lui Alexandru ; și-i ziseră :</p>
               <p>— Alexandre ! lată, Anarhos-împăratul venit-a cu oastea lui și bătut-a pe tatăl tău și luat-a pe Olimpiada, muma ta, și a fugit cu ea !</p>
               <p>Alexandru dobândise cai buni și arme bune de la tatari, și se repezi cu zece mii de viteji buni, pe cai odihniți, și luară în goană pe Anarhos-împăratul și-l. ajunseră fără veste ; și lovindu-l sfărîmă oastea lui și pe el îl prinseră viu și mulți cai buni și armeluară. Și aduseră pe Anarhos la Filip, și ziseAlexandru:</p>
               <p rend="justify">— Filipe, iată vrăjmașul tău ! </p>
               <p rend="justify">Și se sculă Filip-craiul și junghie acolo pe loc pe Anarhos împăratul. Și zise Filip:</p>
               <p rend="justify">— Se duce sufletul meu la iad !</p>
               <p rend="justify">Apoi grăi cătră Alexandru :</p>
               <p rend="justify">— Să fii binecuvîntat de Dumnezeu și de mine, și să fie mâna ta peste toți.</p>
               <p rend="justify">Și muri și Filip, și-l îngropară cu mare cinste lângă Netinav-împăratul, tatăl lui Alexandru. Și se săvârși Filip-craiul în luna lui mai în douăsprezece zile.</p>
            </div>
            <div type="div2">
               <head>Alexandru-Crai</head>
               <p>Alexandru se așeză în scaunul tatălui său, în Macedonia, și trimese cărți pe la toate cetățile : la tatari, la pelagoni, și prin Macedonia, să se strîngă toți craii, domnii și boierii lui la Filipus cetate. Și se strînseră toți; veni și Franța, împăratul tătarilor. Alexandru, din scaunul tătîne-său, grăi astfel cătră toți, mari și mici :</p>
               <p>— Voi, domnilor, și voi, boierilor, v-am chemat căci voi să cer un sfat; că iată, fraților, împăratul vostru și tatăl meu, Filip, muri, și eu tînăr rămăsei în scaunul său ; cum mă povățuiți voi să domnesc ? Că  tată-meu a ținut împărăția cum trebuia în zilele lui.</p>
               <p>Ei ziseră toți :</p>
               <p>— Craiule Alexandre ! Tot omul să-și cîștige la tinereță ca să aibă la bătrîneță să se odihnească, că sunt cinstite.</p>
               <p>Selevcus zise :</p>
               <p>— Craiule Alexandre ! împărăția se ține cu oameni, cu sfatul bătrânilor, și cu întrebarea !</p>
               <p>Iar Antioh-voievodul zise :</p>
               <p>— Craiule Alexandre, războaiele fac pe împărații cei tineri mari, și la bătrîneță nu se bat!</p>
               <p>Antigon zise :</p>
               <p>— Craiule Alexandre, trebuiește să mergem noi peste alții, să nu vie alții peste noi; căci cu cât zăbovim noi, alții nu vor zăbovi a veni peste noi; ci mai bine este întăi decît apoi !</p>
               <p>Potolomei-voievodul zise :</p>
               <p>— Craiule Alexandre ! Să facem cercetare și să scrim oștile, și să punem voievozi, căpitani, sutași și vătași, și să facem steaguri și să punem pe steaguri paveze, să se știe la cine slujim.</p>
               <p>Lui Alexandru îi plăcură aceste sfaturi toate, și trimese cărți prin toate orașele, să se strîngă meșterii toți : faurii, croitorii, pavezarii și sulițarii, să<hi rend="bold"> </hi>vină la Filipus cetate. Deci se strînseră toți din toate părțile, și porunci Alexandru : să facă faurii coifuri, și săbierii săbii, și pavezarii paveze, și sulițarii sulițe, și croitorii steaguri, și să puie scrisorile toate pe steaguri și pe paveze semnul lui Alexandru. Aceasta se și făcu.</p>
               <p>Apoi ieși poruncă să se gătească tot omul, să-și facă arme bune ; și făcură căutare și scriseră oastea și puseră voievozi, căpitani și sutași; și toți meșterii lucrară într-un an ziua și noaptea ; și se gătiră de război.</p>
            </div>
            <div type="div2">
               <head>Începutul cu Darie-Împărat</head>
               <p>Marele Darie-împărat auzi că a murit Filip, craiul Macedoniei, și a rămas cocon tînăr, și trimese sol și carte, pe Candarcus, la boierii lui Filip :</p>
               <quote>
                  <hi rend="italic">„Eu Darie, împărat peste</hi>
                  <hi rend="italic"> </hi>
                  <hi rend="italic">toți împărații, și întoc</hi>
                  <hi rend="italic">mai</hi>
                  <hi rend="italic"> </hi>
                  <hi rend="italic">c</hi>
                  <hi rend="italic">u Dumnezeu și luminat tocmai ca soarele, și </hi>
                  <hi rend="italic">Dumneze</hi>
                  <hi rend="italic">ul perșilor, împăratul împăraților și al </hi>
                  <hi rend="italic">tuturor </hi>
                  <hi rend="italic">domnilor domn, scriu vouă, macedonenilor, </hi>
                  <hi rend="italic">care sunteți </hi>
                  <hi rend="italic">mai-marii boieri ai lui Filip. Să știți că </hi>
                  <hi rend="italic">am </hi>
                  <hi rend="italic">înțeles că a murit împăratul vostru și a rămas </hi>
                  <hi rend="italic">fiul său </hi>
                  <hi rend="italic">mic </hi>
                  <hi rend="italic">;</hi>
                  <hi rend="italic">  și mie îmi pare rău de Filip și-mi este </hi>
                  <hi rend="italic">milă </hi>
                  <hi rend="italic">de </hi>
                  <hi rend="italic">f</hi>
                  <hi rend="italic">iul său ; și așa îmi este voia, să-l trimeteți în împărăția mea să stea pînă va </hi>
                  <hi rend="italic">f</hi>
                  <hi rend="italic">i de domnie. </hi>
                  <hi rend="italic">După </hi>
                  <hi rend="italic">aceea iară îl voi trimete la moșia lui. Iată, </hi>
                  <hi rend="italic">până</hi>
                  <hi rend="italic">  v-am trimes să vă fie domn Candarcus și </hi>
                  <hi rend="italic">să-</hi>
                  <hi rend="italic">mi dați haraci și oaste cînd va trebui; iară pe </hi>
                  <hi rend="italic">feciorul </hi>
                  <hi rend="italic">lui Filip să-l trimeteți la mine cu toate </hi>
                  <hi rend="italic">steagurile </hi>
                  <hi rend="italic">lui, să slujească porții mele ; că sînt la </hi>
                  <hi rend="italic">mine patruzeci </hi>
                  <hi rend="italic">de fii de împă</hi>
                  <hi rend="italic">ra</hi>
                  <hi rend="italic">ți mai mari decît </hi>
                  <hi rend="italic">dânsul</hi>
                  <hi rend="italic">. Și altmintrelea să nu faceți!“</hi>
               </quote>
               <p>Candarcus veni în Macedonia și merse la Potolomei-voievodul, iară Potolomei merse cu el la Alexandru. Și auzi Alexandru că vine solul lui Darie-împăratul, să fie el stăpînitor în Macedonia; și seașeză pe scaunul tatălui său, de aur, și-și pusestema în cap; și avea voinici tineri împrejurul jețului : toți cu lanțuri de aur. Deci merse Potolemei cu solul lui Darie la Alexandru, și se închinară lui Alexandru, și-i deteră cartea. Iar logofătul ceti cartea, și Alexandru ascultă și se mînie, și rupse cartea zicînd :</p>
               <p rend="justify">N-ar trebui Darie să grăiască cu picioarele, și la cap să nu cate ; nu sînt macedonenii așa cum i se par lui.</p>
               <p rend="justify">Și se duse solul la gazdă. Alexandru scrise carte lui Darie :</p>
               <quote>„Eu Alexandru, viteazul și împăratul Macedoniei scriu ție, Darie, sănătate și-ți mulțămesc de cartea nur mi-ai trimes! Ce te îngrijești tu de țara uimi ? Și pe mine mă poftești, tînăr, să slujesc porții tale, și să mă hrănești. Iar dacă mă socotești fiu mic ce sug țîță, lasă-mă pînă voi înțărca de la țîța maicii mele, apoi voi veni la tine să mă hrănești; iară pe Candarcus să nu-l mai trimeți la Macedonia, că nu-l vei mai vedea, că macedonenii nu sînt așa fără cap, cum îți pare ție.“</quote>
               <p rend="justify">Alexandru cinsti și dărui pe sol, și-i dete cartea să o ducă lui Darie.</p>
               <p>Și cetind-o Darie, începu a râde ; iară Candarcus zise :</p>
               <p>— Împărate ! Nu trebuiește să rîzi de niște cuvinte ca acestea, căci după cât îl văzui, era cocon tînăr, dară mintea de bătrîn i-a fost.</p>
               <p>Iară Darie, chemînd pe alt boier, pe nume Calidonus, îl mînă pe acela la Alexandru ; și-i trimese jucării mici de copil, și două rotile să se joace, și două racle, și doi saci de mac, și cartea lui :</p>
               <quote>„Eu Darie-împăratul, Dumnezeul perșilor, scriu ție, fătul meu Alexandre, sănătate ! Află că n-am știut că ești atît de înțelept; dar te pricepui la solia dintăi; și să știi că înțelepciunea tinerilor scurtă este. Iată că ți-am trimes două racle deșerte să le umpli cu haraci, și ți-am trimes doi saci de mac să-l numeri, ca să afli numărul oștirii mele. Iară tu curînd să-mi trimeți haraci; și de nu vei trimete, vei ; veni legat la mine.“</quote>
               <p>Și trimese pe Calidonus sol în Macedonia ; și se, înfățișă solul la Alexandru, care sta în jețul lui de aur și cu stema în cap. Solul dete cartea și o ceti Alexandru, apoi clătină din cap și zise :</p>
               <p>— O, nenorocite Darie ! Cu mărirea ta deșartă, tu cu Dumnezeu te potrivești, iar mie-mi pare că nici unui om de pe pămînt nu te vei potrivi.</p>
               <p>Și Alexandru începu a mînca macul, și sparse raclele și pe sol îl trimese la gazdă.</p>
               <p>Alexandru scrise apoi carte lui Darie ;</p>
               <quote>„Sănătate ! Și să știi că de toată cinstea ai fost, iară acum ai ajuns în mintea copiilor. Cu acestea ce mi-ai trimes tu mie, tu-mi cugeți bine să fiu împărat de lume : că aceste roate sunt pământul, și cum se învîrtește pământul și aceste roate, așa te vei învîrti tu înaintea mea ! Raclele tu mi le-ai trimes plocon, iară macul eu l-am mâncat.</quote>
               <quote>Și eu iți trimet o traistă de piper să-l mînînci tot, să vezi că macedonenii sunt lei, iară perșii sunt oi; și te rog să-ți ții săritul cu perșii tăi”.</quote>
               <p rend="justify">Alexandru porunci să se strîngă ostile lui pe cîmpul Filipusului, și veniră toți boierii și macedonenii și aflară optzeci de mii de oaste și zece mii de macedoneni aleși, și tocmi oștile, și se gătiră de război cu oaste mare.</p>
            </div>
            <div type="div2">
               <head>Cum a cucerit Alexandru cetăţi și ţări</head>
               <p>Într-acea vreme, îndemnînd Dumnezeu pe Alexandru-împărat, purcese întâi cu oștile la Solon cetate. Și rău se spăimîntară solonenii de Alexandru, și trimeseră carte :</p>
               <quote>„Eu împăratul Archidon cătră marele Alexandru Macedon. Sănătate și voie bună trimet împărăției măriei-tale ! Și dacă auzii de împărăția ta, bine-mi păru că te-a mărit Dumnezeu împărat. Noi cu tine nu ne vom bate, ci ne închinăm măriei-tale, și cinste face-vom cât ne va fi puterea; și trimes-am de feciorul meu pe nume Polica, cu dar de ce se află la noi, și să slujească împărăției tale ; iară pe noi să ne lași pe împărăția noastră, și noi să-ți trimetem pe an haraci, adică dare, cît vei pofti, și să te milostivești spre noi, Alexandre, și de-ți va fi voia, vom ieși la închinarea ta.“</quote>
               <p rend="justify">Și așa trimese Archidon-împăratul pe feciorul său sol eu plocon și cu carte la Alexandru. Și ceti Alexandru cartea, și primi darul bucuros, și de feciorul lui Arehidon bine-i păru și-l luă la el. Apoi sorise carte :</p>
               <quote>„Scriu ție, fratele meu Arehidon, împăratul Salonului, sănătate ! Îmi pare bine de plocon. Cum se zice : capul plecat nu-l poate tăia sabia. Iară feciorul tău de astăzi lângă mine va fi, și tu împărătește în pace și-mi trimete haraci o sută de mii de galbini pe an, și cîte zece mii de viteji călărași înfierați, și fii sănătos cu toți oamenii tăi !“</quote>
               <p rend="justify">Alexandru de acolea merse la Atina, și ajunse sub cetate. Și era Atina cetate mare, și împodobită, și înfrumusețată cu de toate frumusețile lumii : și o judecau doisprezece filosofi, și împărat nu avea, și domnea țările elinești toate. Sosi Alexandru sub cetate, și auziră atinenii, și făcură sfat : închina-se-vor au nu ? Și grăi un filosof pe nume Sofonie :</p>
               <p rend="justify">— Bine este nouă să ne închinăm lui Alexandru, că este înțelept și milostiv ; el a luat țara tătărască într-o zi, si a ucis pe Criz-împăratul iarăși într-o zi ; și s-a dus la Solon, și i se închinară, și nimica nu le făcu, ci-i lăsă pe loc în pace. Și noi de ne vom închina Lui, nici în cetate nu va intra, ci va trece la Rîm.</p>
               <p rend="justify">Iară alt filosof zise :</p>
               <p rend="justify">— De cînd e Atina cetate, nici un împărat nu a putut-o lua ; nici acesta nu o va bate ; că oarecînd, venit-a Dionisie-împărat cu toată puterea lui, și nu o putu lua, ci s-a întors cu rușine : și venit-a Schidir, împăratul cu perșii, și nu o putu bate și încă l-au gonit cetățenii pînă ce s-a înecat în mare. Ci nu trebuiește să ne închinăm noi feciorului luiFilip. Tu nu știi ce grăiești, că unde este minte multă, și nebunie este multă.</p>
               <p rend="justify">Și se rușină Sofonie filosoful și peste noapte ieși din cetate și merse la Alexandru, se închină lui, și-i spuse toate de rîndul cetății. Alexandru trimese sol în cetate pe un tatar fără carte și tatarul ne înfățișă și zise :</p>
               <p rend="justify">— Așa vă zice Alexandru-împăratul, să vă închinați lui, și să-i dați haraci și oaste pe an, iar de nu vă veți închina de voie, vă veți închina de nevoie, după pagubă.</p>
               <p rend="justify">Iar ei nu înțelese limba lui, ci căutară un dragoman și le spuse ce zisese solul; iar cetățenii se mîniară și tăiară capul dragomanului și răspunseră solului :</p>
               <p rend="justify">— Du-te și spune lui Alexandru că nu va fi în Atina împărat feciorul lui Filip. Încă cum a vrut a venit, iar cum va vrea nu se va duce !</p>
               <p rend="justify">Alexandru se mînie și zise să bată cetatea de trei părți. Și bătînd în cetate dincotro erau tatarii, mergeau săgețile ca ploaia, și cetățenii nu puteau răbda, ci deschiseră poarta și năvăliră tatarii în cetate ; iar cetățenii puseră praf, adică iarbă de pușcă, și-l aprinseră, și pieriră zece mii de tatari ; și de altă parte căzură cinci sute de macedoneni uciși cu mașini de război. Apoi macedonenii puseră strajă, făcură sfat, și zise Diogen filosoful:</p>
               <p rend="justify">— Împărate ! Cetatea cu sila nu o vei lua, că sînt două sute de mii de oameni în cetate. Ci să facem meșteșug, să-i scoatem din cetate, că-i vom bate, pentru că nu știu rîndul la război.</p>
               <p rend="justify">Aexandru zise :</p>
               <p rend="justify">— Să aducă o mie de boi și zece mii de oi !</p>
               <p rend="justify">Și după ce aduseră, scrise carte :</p>
               <quote>„Eu Alexandru scriu vouă atinenilor, să știți că am venit la voi ca să bat cetatea, dar astă-noapteveniră Dumnezeii voștri la mine și mă certară foarte rău pentru voi! Și acum să știți că m-am întors în Macedonia și am lăsat Dumnezeilor voștri o mie de boi și zece mii de oi să le faceți jertfă.“</quote>
               <p>Și puse cartea într-un lemn înalt, și se întoarse îndărăt zece mile de loc și ascunse oștile într-o pădure, împărțite în trei locuri. Și dimineața cetățenii căutară și nu văzură oastea, ci văzură boii și oile, și cartea sta sus. Atunci ieșiră afară, și ziseră :</p>
               <p rend="justify">— Fugit-a Alexandru de frică !</p>
               <p rend="justify">Și începură a-l goni toți, cu mic cu mare. Iar un călăraș din cetate striga :</p>
               <p rend="justify">— Nu goniți pe Alexandru, că eu am văzut astă-noapte în vis că era sămănat grîu prin cetate și-l secerau macedonenii cel copt și cel necopt; și umbla Alexandru călare pe un leu în mijlocul cetății.</p>
               <p rend="justify">Dar cetățenii nu-l băgară în samă și goniră pe Alexandru pînă îl ajunseră. Iar Alexandru ieși din pădure și îi întîmpină ; și-i loviră unii din mijloc, alții dinainte ; și cetățenii se spăimîntară foarte și nu știau ce să facă, ci începură a fugi cătră cetate ; iar macedonenii tăiau într-înșii cum se taie ; și se amestecau unii cu alții, și atît se tăiară, că zăceau ca frunza și ca iarba ; și călcau cu caii pe pedestrași pînă la cetate ; și aprinseră și cetatea, și arse biserica cea mare, unde erau Dumnezeii lor, și arseră și Dumnezeii; și zise Alexandru :</p>
               <p rend="justify">— De ați fi voi Dumnezei, nu ați arde !</p>
               <p rend="justify">Și ieșiră muierile despletite, și zgîriate pe obraz, și cu fetele, și cu fiii, și strigau :</p>
               <p rend="justify">— Alexandre, milostivește-te  de noi, și stinge focul!</p>
               <p rend="justify">Alexandru umbla călare pe Ducipal și nu putea opri pe macedoneni, iar cetățenii strigau :</p>
               <p rend="justify">— Milostivește-te, Alexandre, că ne închinăm ție, noi și cetatea noastră !</p>
               <p rend="justify">Alexandru scoase oștile afară, și le stinse focul. Și atîta moarte s-a făcut, cît n-a mai fost din începutul Atinei. Și se închinară după pagubă, precum zisese Alexandru. Și atuncea grăi Alexandru :</p>
               <p rend="justify">— Vai de cetatea ce o judecă mulți! Și vai de aceia oe nu ascultă de domnul înțelept ! Ca și atinenii ce nu ascultară pe Sofonie filosoful, că n-ar fi pățit ce pățiră. Pentru aceea a zis prorocul Solomon : „Pe omul înțelept să-l îndrăgești, că mai lesne este ție, și mai bine cu înțeleptul a purta pe umăr o piatră mare, decît cu nebunul a bea vin“.</p>
               <p rend="justify">Atuncea plînseră atinenii cu glas mare ; și se auzi peste toată lumea de amarul lor; și toți domnii și craii elinești se spăimîntară și merseră la Alexandru cu haraci pe zece ani. Și atunci zise Alexandru :</p>
               <p rend="justify">— Pînă nu spargi capul, nu curge sînge.</p>
               <p rend="justify">Și șezu acolo zece zile și de acolo plecă la Rîm ; și-i ieșiră înainte niște crai grecești, craiul de la Trocinia și de la Amorea, și de la Delmana, și de la Trivala, și se închinară lui Alexandru toți și aduseră daruri și haraci și se veseliră acolo mult. Și se duseră unii pe la țările lor, alții merseră cu Alexandru și-i deteră haraciurile și oștile ; și se aflară o sută de mii de pedestrași ; și porniră la Rîm. Rîmlenii auziră și se tulburară. Și ei încă aveau doisprezece sfetnici de judecau Rîmul; și făcură sfat; închina-se-vor au nu se vor închina lui Alexandru ? Și ziseră să se roage Dumnezeilor. Și merseră la biserică, făcură rugă lui Amon, Dumnezeul lor. Și li se arătă Amon în vis și le zise :</p>
               <quote>„Voi, rîmlenilor, închinați-vă lui și-l lăsați să intre în cetate cu mare cinste, că Alexandru este feciorul meu și este împărat peste toți împărații."</quote>
               <p rend="justify">Și rîmlenii cu mare cinste ieșiră întâi cu patru mii de viteji toți împlătoșați, încoifați de luminau ca soarele și ziseră :</p>
               <p rend="justify">— Bine ai venit, Alexandre, a toată lumea împărat !</p>
               <p rend="justify">Și după aceea ieșiră cu două mii de fete împodobite, și toate pe cai albi, cu haine roșii și cu cununi de aur și se închinară lui Alexandru, și ziseră :</p>
               <p rend="justify">— Mulți ani să trăiești, împărate Alexandre, a toată lumea !</p>
               <p rend="justify">Alexandru, dacă văzu așa, zise voievozilor și domnilor să-și tocmească oștite și steagurile ina-intea lui, toți pe rînd ; și după ei mergea Alexandru călare pe Ducipal, și cu stema pe cap ; și de-teră în trîmbițe, în surle și în tîmpine ; și cum se apropiară de cetate ieșiră patru mii de orășeni, toți cu steaguri do finic în mini, și se închinară lui Alexandru, și ziseră :</p>
               <p rend="justify">— Bine-ai venit, Alexandre, a toată lumea !</p>
               <p rend="justify">Și mai ieșiră două mii de preoți toți cu făclii aprinse în mîni, și cu cădelnițe de aur și-l întîmpi-nară și ziseră :</p>
               <p rend="justify">— Mulți ani, împărate, să trăiești !</p>
               <p rend="justify">Și intrară în cetate, și merseră ia biserica lui So-lornon ce o făcuse Savela-împărăteasa, sora lui Solomon, ce se zice Sfînta Sfintelor, și se închinară. Și șezu Alexandru în scaunul Rîmului ; și începură a scoate daruri : o mie de blide de aur ; și scoaseră plașca<note xml:id="ftn3" place="foot" n="3"> Plașcă — mantie.</note>, și emurlucul<note xml:id="ftn4" place="foot" n="4"> Emurluc — haină lungă, cu glugă.</note> - lui Solomon, tot cu ochi de șarpe, avînd într-însul trei pietre cu douăsprezece tocmele<note xml:id="ftn5" place="foot" n="5"> Tocmele — fețele strălucitoare ale pietrelor scumpe.</note> care toate boalele vindecă ; și scoaseră stema împărătesei Savela, cea mai de mult preț, și scoaseră un farij, adică un cal alb cu șaua de diamant și de piele de aspidă, și scoaseră sabia lui Armeleus-crai de la Troada, și scoase sulița lui da os de elefant, tot cu mărgăritare, și scoaseră pavăza lui Patrichie-împăratul învălită cu piele de aspidă. Acesta fu ploconul împărătesc. Și scoaseră cartea lui Daniil prorocul, și cetiră în carte așa :</p>
               <p rend="justify">„Cînd va fi cursul anilor cinci mii două sute, ieși-va inorogul<note xml:id="ftn6" place="foot" n="6"> Inorog — animal fabulos (avînd cap de cerb, trup de cal şi un corn în fată)</note> și va goni pe toți pardoșii de la apus și va merge la berbecele cel mare ce-i ajung coarnele pînă la cer și junghia-va inorogul la inimă, și se vor cutremura toate limbile în lume !“</p>
               <p rend="justify">Alexandra întrebă :</p>
               <p rend="justify">— De cine grăiește aceasta ?</p>
               <p rend="justify">Ei ziseră :</p>
               <p rend="justify">— Împărate, așa ne pare nouă, să fii tu acela !</p>
               <p rend="justify">Alexandru zise :</p>
               <p rend="justify">— Nu cu voia mea, ci cu a lui Dumnezeu !</p>
               <p rend="justify">Iară acolo sta un filosof și zise :</p>
               <p rend="justify">— împărate, așa se spune : pardosii sînt craii de la apus, iară berbecele este Por-împăratul : și inorogul este împăratul Macedoniei.</p>
               <p rend="justify">Alexandru zise :</p>
               <p rend="justify">— Cum va fi voia lui Dumnezeu, așa să fie. Adevărat spune că puternicii cădea-vor, și neputernicii ridicase-vor !</p>
               <p rend="justify">Și acolo șezu Alexandru cincisprezece zile, și veniră toți craii și domnii de la apus cu daruri și cu haraci pe zece ani și se închinară. Iar Alexandru se milostivi spre ei și le dete moșiile lor. Și se veseliră acolo macedonenii eu rîmlenii ca frații cincisprezece zile. Și se ridică de acolo Alexandru cu oștile spre Ţara Leșască și o luă, și cuprinse și alte țări multe, și ajunseră la o pustie. Acolo aflară niște oameni cu obraze ca de om și cu trupurile de șarpe, și se bătură cu Alexandru și pieriră de aceia zece mii. Și de acolo merseră pe lângă mare și ajunseră la un munte de fier, și erau acolo niște paseri cu obraze ca de muiere și cu țîțele și cu păr de muiere, și se lăsau pe oaste și luau omul de pe cal, și fugeau cu el la munte. Altora le scoteau ochii. Alexandru zise :</p>
               <p rend="justify">— Să-și facă toți snopi de trestie și să-i aprindă cu foc.</p>
               <p rend="justify">Și așa făcură : când vrură să treacă, ei aprinseră snopii, iar paserile se lăsară pe oaste și nu știau ce este focul, și deteră în foc și-și aprinseră aripile, căzură jos în foc, și le tăiau oștenii, le călcau caii, și pieriră paseri o sută de mii, iară din oastea lui Alexandru zece mii de oameni pieriră.</p>
               <p rend="justify">De acolo se întoarse Alexandru la lume : și ajunse la țara Eghipetului și o bătu, și ajunse la Marea Albă. Și stătu acolo cu oștile și puse meșteri să facă catarge douăsprezece mii, și să intre cîte zece mii de oameni într-una. Și se lucrară corăbiile în șase luni. Și puse voievozi pe cinci mii de oameni, și pe Vizantie-voievodul pe opt mii de oameni. Și zise Alexandru :</p>
               <p rend="justify">— Să intrați în catarge și să mergeți pe mare și să bateți cetățile de pe mare, apoi unde veți ieși să faceți cetăți pe numele vostru, ca să ne putem afla în lume.</p>
               <p rend="justify">Iară lui Potolomei și lui Filon le zise:</p>
               <p rend="justify">— Să mergeți pe uscat cu călărași și cu toți craii ce se află în catarge, și să mergeți spre Ţara Leșască, și toate cetățile să le bateți, și să luați haraciuri și oști și să ne adunăm la Eghipet.</p>
               <p rend="justify">Iară Alexandru intră în oatargă cu treizeci de mii de oameni; și purceseră toți în toate părțile, și umblară pe apă șase luni ; și ieși împăratul cu oștile lui spre răsărit, și făcu cetate mare și tare și-i puse numele Alexandria. Vizantie ieși la Ţarigrad, el făcu cetatea pe numele lui : Vizantie, și Antioh ieși la Antiohia și făcu cetatea pe numele lui : Antiohia. Selevchie ieși la țara arăpească pe Marea Neagră și făcu cetate pe numele lui : Selevchia. Potolomei și Filon merseră pe uscat spre Ţara Leșască, și spre Marea Acrâm Tatar, ce se chiamă azi Ardealul, Moldova și Ţara Românească, și luară cetăți multe, și prinseră pe crai vii, și-i legară, și-i duseră la Eghipet. Și se adunară la Alexandru, și se veseliră mult, și spuseră cîte cetăți au luat și deteră pe acei domni legați, și spuseră lui Alexandru cum n-au vrut să se închine lui. Iară Alexandru se milostivi spre ei, și le luă credința și le dete drumul să sa ducă pe la moșiile lor, și să trimeată haraci și oaste pe an cîte zece mii de oameni. Iară voievozii nu știau care pe unde au ieșit în lume, pînă s-au aflat peste un an, și era scîrbit Alexandru, pentru că nu știa pe unde au ieșit la lume ; și cercetară, prin cetăți și prin neguțători, și se adunară iară peste un an, și se întîlniră toți cu Alexandru ; și se veseli foarte Alexandru cu toți voievozii lui, și acolo făcu Alexandru o cetate, și-i puse numele Întîmpinarea, pentru că toți acolo s-au fost adunat. Și șezu acolo șase luni și se gătiră de oaste.</p>
               <p rend="justify">Și purcese Alexandru cu oștile spre țara Asiei și acolo era o cetate mare, anume Troada, ce se chiamă grecește Frigia, și acolo judecau doisprezece filosofi. Iară dacă auziră troadenii, ieșiră înaintea lui Alexandru toți cetățenii și filosofii și se închinară cu plocon lui Alexandru, și-i spuseră de Anțelus-craiul cât a fost de viteaz, și cum au pierit atîția domni mari, cum au pierit pentru o femeie ce o chema Elenușa. Că oarecînd pribegise Alexandru Paris de la Troada, și mersese la Menelau-craiul, și pre Alexandru Paris îl boieriră ; iară Menelau-craiul se duse la oaste departe și lăsă pe Alexandru Paris precum îi grăise, cu Elenușa ; iară Elenușa era preafrumoasă, și se îndrăgise cu Alexandru Paris, și luară comoara lui Menelau-craiul și fugiră amîndoi la Troada ; și dacă veni Menelau sau Melei-craiul, nu-și găsi crăiasa, și se mînie, și ridică șapte crai elinești cu el și se strînseră ostile, și merseră la Troada, și o bătură doisprezece ani cu mare meșteșug, că mai tare cetate decît Troada nu era pe lume, că era făcută de Nevrod-împăratul. Și acolo pieriră grecii cu Anțelus-craiul, și Alexandru Paris, și păcătoasa Elenușa și mult popor fără număr pieri pentru o muiere. Și aceste toate le povestiră lui Alexandru, și-i deteră plocon sabia lui Anțelus-craiul și scoaseră inelul împărătesei de antrax piatră, și așa era acea piatră, că de se afla omul bolnav și căuta într-însa, se însănătoșea de toate boalele. Și scoaseră zugrăvit pe Anțelus-craiul. Iară Alexandru se milostivi spre ei și-i lăsă cu pace pe moșia lor. Și grecii, cu voia lui Dumnezeu, merseră la Rîm, și acolo au întemeiat împărăție mare, și s-a ales un popor numit roman, de la care apoi au purces de au venit românii în Ardeal, în Moldova și în Ţara Românească.</p>
               <p rend="justify">Alexandru se întoarse de acolo și porni spre Persia, și ajunse la hotarul lui Darie-împăraml. Iară Darie trimese iscoade la Alexandru. Veniră iscoadele și văzură judecata lui dreaptă, și pe el darnic, milostiv și dulce la cuvînt, și merseră iscoadele la Darie, și spuseră, și se miră Darie și zise :</p>
               <p rend="justify">— Adevărat, acestea sînt semne de domn și de împărat a toată lumea.</p>
               <p>Darie apoi nu crezu să fie așa, și trimese cărți pe la toți domnii și craii să se strîngă oștile la Stîltrorinia : și trimese la Eghipet și la Ierusalim :</p>
               <quote>„Scriu vouă, ierusalimnenilor, și vouă, egiptenilor. Așa vă grăiesc, să nu vă închinați acelui tâlhar, feciorului lui Fîlip, că voi veni cu sabia și vă voi scoate de la acest tâlhar. Altmintrelea să nu faceți.”</quote>
               <p rend="justify">Alexandru merse la Ierusalim, și auziră ierusalimnenii că vine Alexandru spre ei. Și într-acea vreme judeca Ierusalimul Ieremia prorocul, și credea în Savaot Dumnezeu. Și făcură sfat : închina-se-vor lui Alexandru, au nu se vor închina ? Alexandru puse tabăra aproape de Ierusalim și trimese carte la ierusalimneni :</p>
               <quote>„Eu Alexandru, împărat peste toți împărații, scriu vouă, ierusalimnenilor, sănătate și viață ! Am luat Apusul tot, și am venit la voi, și vă zic să vă închinați mie, și să-mi trimeteți haraci și oaste pe an, și fiți în pace pe moșia voastră.“</quote>
               <p>Și merse solul la Ierusalim, și cetiră cartea ierusalimnenii și se spăimîntară și scriseră carte lui Alexandru:</p>
               <quote>„Iată noi, soborul Ierusalimului, scris-am la marele împărat Alexandru Macedon, sănătate ! Am înțeles ce ne-ai scris, și așa să știi împărăția-ta că noi sîntem sub mâna lui Darie și nu cutezăm să ne închinăm ție, că ne-om închina astăzi, iară mine va veni Darie și cu rea moarte vom muri. Ci te bate întâi cu Darie, și de-l vei bate, noi ai tăi sîntem.“</quote>
               <p>Alexandra ceti cartea ierusalimnenilor și scrise altă carte :</p>
               <quote>„Eu Alexandru, împăratul peste toți împărații, scriu vouă, ierusalimnenilor, sănătate. Ce ați scris am înțeles; dar nu se cade vouă să vă închinați lui Darie, că sînteți oamenii lui Dumnezeu Savaot, iară Darie slujește idolilor, iară voi să știți că pînă nu voi intra în Ierusalim, să mă închin lui Savaot Dumnezeu, pînă atunci nu mă voi bate cu Darie“ </quote>
               <p>Și trimese sol eu cartea, și purcese cu oștile spre Ierusalim. Ierusalimnenii cetiră cartea, iar Ieremia prorocul zise :</p>
               <p rend="justify">— O, ierusalimnenilor ! Eu zic să ne închinăm lui Alexandru și să-l lăsăm să intre în cetate cu cinste, că eu de acesta am prorocit.</p>
               <p rend="justify">Și plăcură cetățenilor aceste cuvinte, tuturor. Iară Alexandru văzu într-acea noapte în vis pe Ieremia prorocul, care-i zicea :</p>
               <p rend="justify">„Pas în Ierusalim și te închină lui Savaot Dumnezeu și mergi spre Darie, că-l vei bate, și vei fi împăratul perșilor și a toată lumea.“</p>
               <p rend="justify">Iară Alexandra spuse dimineața voievozilor visul. Și ieși Ieremia prorocul cu toți ierusalimnenii înaintea lui Alexandru cu mare cinste, și cum văzu Alexandru pe Ieremia prorocul, îl și cunoscu, și zise boierilor :</p>
               <p>— Pe acesta l-am văzut astă-noapte în vis ! </p>
               <p>Și descălecă Alexandru, și sărută sfînta lui Aron, și-l tămîie Ieremia prorocul cu cădelnița de aur, și-l binecuvântară și toți preoții Ierusalimului, și-l luă Ieremia de mână și-l băgă în biserica Sionului. Și se închină Alexandru lui Savaot Dumnezeu și se lepădă de idoli. Și începură a scoate daruri lui Alexandru. Și scoaseră mai întâi galbini mulți. Alexandru zise :</p>
               <p rend="justify">— Darul ce-mi dați mie, eu îl dau lui Savaot Dumnezeu, să-i faceți jertfă, că și eu mă închin lui Savaot și mă rog, și întru el cred, și el să-mi fie ajutor în tot locul și să fie cu mine.</p>
               <p rend="justify">Și dete aurul și argintul lui Ieremia prorooul. Și scoaseră pavăză de iachint piatră, și scoaseră orășenii 30 gălete de migdale, și scoaseră 20 mii de cai hrăniți. Și șezu împăratul acolo șapte zile, și se veseliră macedonenii cu ierusalimnenii, și binecuvîntă Ieriemia pe Alexandru, și zise :</p>
               <p rend="justify">— Împărate ! Toată lumea vei lua, iar moșia ta nu vei mai vedea !</p>
               <p rend="justify">Și se sărutară amîndoi, și purcese Alexandru la Eghipet spre cetatea lui Netinav-împăratul.</p>
               <p>Egiptenii auziră că vine Alexandru spre Eghipet și se închiseră în cetate. Alexandru se apropie de Eghipet și zise să bată cetatea de patru părți; și o bătură într-o zi, și nu o putură lua pînă sara. Și întru acea zi fu căldură mare și merse Alexandru de se scăldă într-o apă rece, și-l prinse răceala apei, și se bolnăvi. Iară egiptenii auziră că este Alexandru bolnav, și trimeseră carte la Filip vraciul: </p>
               <quote>„Scriem noi la tine, Filipe vraciule, și-ți dăm în știre dumnitale pentru Alexandru, să-l otrăvești, iară tu să fii împărat Eghipetului!“ </quote>
               <p>Filip ceti cartea și rîse, și scrise altă carte la Eghipet:</p>
               <quote>„Scriu vouă, neînțelepților și măgarilor egipteni! Credeți-mă că de-mi va trebui mie domnia voastră, dami-o-va Alexandru ; încă și alte împărății mai mari Alexandru îmi va da mie. Vouă vă pare că Alexandru este bolnav, iară el nu este bolnav, ci dimineață îl veți vedea călare pe Ducipal umblînd prin mijlocul oștilor.”</quote>
               <p>Și trimese cartea la Eghipet ; iară egiptenii, dacă auziră așa, se spăimîn-tară și scriseră altă carte lui Alexandru :</p>
               <quote>„Scris-am noi egiptenii la marele împărat Alexandru, precum ca să știe că mine dimineață Filip vraciul va să te otrăvească cu ierburile lui“.</quote>
               <p>Alexandru ceti cartea și clătină cu capul; și într-aceea sosi și Filip vraciul cu paharul plin de ierbi și-l dete lui Alexandru, și zise :</p>
               <p rend="justify">— Bea, împărate, că te vei însănătoși ! Alexandru luă paharul, și zise :</p>
               <p rend="justify">— Oh ! Dragul meu Filipe, oare acest pahar de-l voi bea fi-mi-va ceva de folos ?</p>
               <p rend="justify">Și pricepu Filip, și luă paharul și-l bău pe jumătate, și zise :</p>
               <p rend="justify">— Alexandre ! Nici un vraci nu-și otrăvește pe domnul său.</p>
               <p rend="justify">Iară Alexandru dete cartea egiptenilor, și ceti Filip și plânse, și zise :</p>
               <p rend="justify">— Ah, mare împărate Alexandre ! Pe capul tău se razimă toată lumea! Și de aș face așa, la ce împărat aș avea credință ? Mai bine să intru în pămînt de viu, dacît să fac așa. Iară acei măgari egipteni trimes-au și la mine carte, iară eu încă le-am trimes răspuns cum am știut; pentru aceea le-a fost pizmă pe mine, și au trimes carte la tine, împărate. Ci te culcă puțintel, și te vei scula sănătos.</p>
               <p rend="justify">Deci se veseliră ostile și se gătiră de război; și porunci Alexandru să bată cetatea. Și începură a bate cetatea de toate părțile ; deteră cu mașinile de război de o parte și cu săgețile de altă parte ; și mergeau săgețile ca ploaia în cetate ; și nu putură răbda săgețile, ci deschiseră porțile, și strigau toți :</p>
               <p rend="justify">— Milostivește-te spre noi, Alexandre-împărate, că noi închinăm cetatea noastră ție ! Ci te milostivește, Alexandre, feciorul lui Netinav-împăratul !</p>
               <p rend="justify">Și se milostivi Alexandru de opri ostile, și șezu în scaunul Eghipetului, și se închinară toți egiptenii lui Alexandra ; și zise Alexandru :</p>
               <p rend="justify">— Cum știți că sînt feciorul lui Netinav, împăratul vostru ?</p>
               <p rend="justify">Și grăiră egiptenii :</p>
               <p rend="justify">— Împărate ! Avut-am noi împărat pe Netinav care a împărățit bine și dulce patruzeci de ani; și l-a scos Darie-împăratul, și s-a dus de la noi. Și ne-a lăsat carte și stema pe masă ; și așa zice cartea : că se va duce de la noi bătrîn, și va veni tînăr ; și nouă așa ne pare, să fii tu acela ! Și l-am vărsat de aur și l-am pus într-un stîlp, și i-am pus stema în cap și cartea în mână.</p>
               <p rend="justify">Alexandru merse să-l vadă ; și se apropie de stîlp; iară stema căzu în capul lui Alexandru, și se mirară toți de așa minune.</p>
               <p rend="justify">Alexandru făcu acolo alt stîlp foarte înalt. Și se scrise în stîlp lîngă tatăl său, Netinav. Și luă Eghipetul, și se veseliră egiptenii cu macedonenii. Și începură a scoate daruri scumpe, aur și argint mult, și toate comorile crailor și ale împăraților celor bătrîni de la Faraon, și de la Iosif cel prea-frumos ; și toate le luă Alexandru și le dete oștilor, și le zise să se gătească de război. Și puse împărat pe Filip, și poposi acolo treizeci de zile.</p>
               <p rend="justify">Iară într-o zi veniră vestitorii lui Alexandru și-i spuseră :</p>
               <p rend="justify">— Să știi, împărate, că vine Darie spre tine cu toată sila 1 lui, și este la apa Eufratului !</p>
               <p rend="justify">Alexandru scrise oștile, și aflară șase mii de mii de călăreți, și patru mii de mii de pedeștri. Și purcese oștile înaintea lui Darie la Eufrat. Și dacă se apropie de Eufrat, Darie auzi și scrise oștile, și se aflară zece mii de mii de pedeștri; și trimese Darie iscoadă la Alexandru. Iară străjile lui Alexandru prinseră iscoadele lui Darie și le aduseră la Alexandru. Și le zise Alexandru :</p>
               <p rend="justify">— De nu veți spune drept, eu vă voi pierde ! Și-i întrebă : Spuneți, cîte oști are Darie ?</p>
               <p rend="justify">Ei spuseră drept. Alexandru porunci oștilor să facă toți focuri sara, și așa făcură, și se suiră iscoadele într-un munte înalt, și văzură focuri multe fără număr ; și le dete drumul de se duseră la Darie-împăratul, și așa spuseră lui Darie :</p>
               <p rend="justify">— Să știi, împărate, că atîta oaste are Alexandru, cît nu se știe numărul și sfîrșitul!</p>
               <p rend="justify">Iară Darie se mînie pe ei și le tăie limbile că au spus oștilor să se sperie.</p>
               <p rend="justify">Darie trimese soli și carte la Alexandru :</p>
               <p rend="justify">„Scriu ție eu Darie, împăratul peste toți împărații, marele și tarele, și întocmai lui Dumnezeu, și luminez întocmai ca soarele pe lume, și Dumnezeul perșilor, scriu ție, feciorul lui Filip. Am auzit că ai luat Apusul, Rîmul, Atina, Ierusalimul și Eghipetul, și acuma ai venit și la țara mea cu tâlharii tăi. Să știi, ca să-mi trimeți haraciul acelor țări de la apus, și să-ți cei iertăciune de la mine și-ți voi ierta greșala, și să te duci la Macedonia ta, să-ți ții moșia. Iară de nu vei face așa, voi veni la tine cu toate oștile, și nici un macedonean nu va scăpa în toată lumea. Ci să-ți treacă nebunia, și te du îndărăt.“ Și veni solul la Alexandru ; iară Alexandru ceti cartea și o rupse, și porunci să fie spînzurați solii lui Darie. Iară macedonenii ziseră :</p>
               <p rend="justify">— Nu se cade să se spînzure solii.</p>
               <p rend="justify">Alexandru răspunse că nu sînt trimeși la împărat, ci i-au trimes la tâlhar; și tâlharii pierd solii :</p>
               <p rend="justify">— Vina este a lui Darie, domnul vostru.</p>
               <p rend="justify">Iară solii grăiră :</p>
               <p rend="justify">— Împărate, de ne vei pierde pe noi, puțină pagubă vei face lui Darie, și acum tâlhar nu ești, iară de vei rupe legea solilor, însuți tâlhar te vei face !</p>
               <p rend="justify">Alexandru zise :</p>
               <p rend="justify">— Fiți iertați și vă dau zile de la mine, iară de la împăratul vostru morți erați.</p>
               <p rend="justify">Iară solii grăiră :</p>
               <p rend="justify">— Împărate, ști-vom și noi ce vom grăi la împăratul nostru de împărăția ta !</p>
               <p rend="justify">Alexandru cinsti solii și-i dărui, și scrise carte lui Darie :</p>
               <quote>„Eu Alexandru-impăratul, scriu ție, Darie, măgarul perșilor. Să știi că nu-ți mulțămesc la cuvintele ce mi-ai trimes, că au fost cuvinte ca de nebun; și tu te lauzi cătră mine care am luat Apusul și alte cetăți, zicînd că nu voi scăpa în toată lumea dinaintea ta. Dară nu știi că macedonenii sînt pietre de diamant, și sînt iuți ca piperul; și așa să știi că voi stăpîni peste împărăția ta, cu ajutorul lui Dumnezeu; iară perșii tăi sînt oi, și macedonenii sînt lupi și lei neastîmpărați, și ei își dau viața spre moarte, și nu se tem de moarte.“</quote>
               <p rend="justify">Și se duseră solii, și Darie ceti cartea, și-și chemă boierii și-i întrebă de sfat. Și răspunseră :</p>
               <p rend="justify">— Împărate ! Nu ți se cade ție să te bați cu Alexandru, că tu ești împărat mare, iară Alexandru este un crai mic ; ci mână numai niște boieri, că-l vor bate !</p>
               <p rend="justify">Și aceasta plăcu lui Darie, și trimese pe Mamant-voievodul și-i zise :</p>
               <p rend="justify">— Să mergi să ei oastea mea, două sute de mii de călărași, și două sute de mii de pedestrași și patru mii de etiopi; și să mergi să treci Eufratul și să te bați cu acel tâlhar și să cauți, de va pleca a fugi, să nu-l lași, ci tot să-l gonești pînă ce-l vei prinde, și să-l aduci viu la mine cu toate ale lui.</p>
               <p rend="justify">Alexandru văzu armia lui Darie, și porunci gătirea oștenilor, și încălecă pe Ducipal, și umbla prin mijlocul oștilor și astfel grăi :</p>
               <p rend="justify">— Fraților și vitejilor ! Rugați pe Dumnezeu Savaot și fiți vrednici, că am nădejde de la Dumnezeu că-i vom bate curînd și vor fugi îndărăt, că împăratul lor nu este cu dînșii, ci sînt cu niște boieri, iară voi sînteți cu împăratul vostru; și de-i vom bate, să știți că voi fi împărat a toată lumea, iară de ne vor bate pe noi, nu vom scăpa în toată lumea de Darie-împăratul ! Ci, fraților, mai bine să pierim cu cinste decît să pierim cu rușine ! Să știți voi că perșii sînt oi, macedonenii sînt lupi, și un lup multe oi risipește și le sfărâmă !</p>
               <p rend="justify">Și făcu Alexandru trei oști, și deteră în trîmbițe, și în tîmpine, și în surle de trei părți și se loviră ostile foarte tare, și se tăiară toată ziua ; iară perșii începură a da înapoi, și macedonenii a-i goni. Darie se spăimîntă și plecă a fugi ; iară Alexandru mulți tăie, și mulți prinse vii, și ajunse la hotarul lui Darie ; și puse Alexandru tabăra lui acolo și pe cei vii îi iertă, iară pe cei morți îi îngropă ; și pieriră de-ai lui Darie o sută de mii.</p>
               <p>Iară Darie trimese pe la toate țările cuvînt să se strîngă cu oștile la Babilon : și se strânseră cincizeci de mii, și iară plecară spre Alexandru cu război. Iară Alexandru se găti de luptă, și încălecă pe Ducipal, și umbla prin mijlocul oștilor, și grăia : </p>
               <p>— Fraților și vitejilor macedoneni ! Rugați pe Dumnezeu Savaot! Că-l vom bate pe Darie cît mai curând, că pe un urs mulți cîni îl latră și nici unul nu-l mușcă, și să știți că cîți vor fi rămas de la războiul dintâi, nici unul nu va veni într-acel de acum, și de aci înainte vom fi fără de grijă !</p>
               <p rend="justify">Într-acea noapte văzu Alexandru pe Ieremia în vis și-i zicea prorocul :</p>
               <quote>„Pas, Alexandre, spre Darie, că-l vei birui, și te roagă lui Dumnezeu Savaot.”</quote>
               <p rend="justify">Și făcu două oști, și deteră în tîmpine, în trâmbițe și în surle, și se învăluiră oștile trei zile, și începură perșii a fugi și macedonenii a-i goni, și-i tăiau cum se taie ; și acolo pieriră de-ai lui Darie patruzeci de mii, și macedoneni zece mii. Iară Darie fugi pînă la Persida și acolo plîngea. Iară Alexandru prinse mulți vii și dîndu-le drumul le zise :</p>
               <p rend="justify">— Mai mult să nu veniți cu Darie la război !</p>
               <p rend="justify">Alexandru purcese apoi spre război la Babilon; iar babilonenii, dacă se apropie el de cetate, nu-l lăsară să se apropie o sută de mile de loc. Iară Alexandru stătu deasupra Eufratului, și așa era Babilonul de întins, cît curgea Eufratul prin mijlocul lui. Și apa aceasta este atît de mare, cît trec pe ea cu luntrile. Și Alexandru porunci să sape și să abată apa, să nu treacă prin cetate.</p>
               <p rend="justify">Și săpară șapte zile și abătură apa la uscat, peste cîmp. Iară într-o noapte, pe cînd cetățenii făceau slujbă Dumnezeilor lor, Alexandru intră pe urma apei pe dedesubtul cetății, și într-altă noapte aprinse orașul. Iară cetățenii se spăimîntară și deschiseră porțile și năvăliră călăreții înăuntru, și-i tăiară toată noaptea. Iară la ziuă intră și Alexandru în cetate cu oștile, și se închinară babilonenii lui Alexandru, strigînd :</p>
               <p rend="justify">— Milostivește-te spre noi, Alexandre-împărate, că ne închinăm ție, noi și cetatea noastră !</p>
               <p rend="justify">Atunci stinseră focurile și începură babilonenii a scoate la daruri scumpe lui Alexandru. Și deschiseră vistieria lui Darie-împăratul, și scoaseră două sute de poveri de galbini, și scoaseră o mie de cai povodnici, ai lui Darie, și scoaseră o sută de lei cu zgarde de aur și o mie de pardoși, și o sută de bidivii arăpești, care erau mai frumoși decît toți caii de pe lume, cu procovițe<note xml:id="ftn7" place="foot" n="7"> Procoviţă — toi gros de învelit, pătură.</note>, sau țoluri de mătase ; și scoaseră o mie de bliduri de aur, și scoaseră două sute de mii de coarne de inorog ferecate cu aur și cu pietre scumpe, și o sută de potire de aur și piatră de diamant, și scoaseră plașca lui Selevchie-împăratul, făcută cu ochi de șarpe, și cu mărgăritar, și cu pietre nestemate ; și scoaseră stema lui Sihan-împăratul, scoaseră masa lui Darie de safir piatră și cine ședea la dînsa nu i se mai făcea inima rea. Și acolo șezu Alexandru patruzeci de zile, și se veseliră macedonenii cu babilonenii. Iară Darie auzi că a luat Alexandru Babilonul și se umplu de amar și jale multă, și strigă :</p>
               <p rend="justify">— Oh, amar mie ! O, pedepsitul de mine, cum mă potriveam lui Dumnezeu din cer, iară acum nu mă pot potrivi nici unui om, că mai-micii mei sparseră sila mea ! Oh, cainicul<anchor xml:id="id_footnote15"/>
                  <note xml:id="ftn8" place="foot" n="8"> Cainic — de plîns. vrednic de milă.</note> de mine, cum mă bucurai în puțină vreme, și mai curînd sosi jalea și amarul, cum se zice : „Nu este bucurie să nu se schimbe în jale și cel care va lua de la altul cu bucurie, alții vor lua de la el cu jale !“ Mai bine să mă fi ucis macedonenii decît să fiu împărat cu rușine ; că multă vreme luară perșii haraci de la Macedonia, iară astăzi plătesc cu capetele !</p>
               <p rend="justify">Și plîngea Darie cu amar. Iară un boier vru să-l mîngîie și zise :</p>
               <p rend="justify">— Așa este împărăția, ca și copaciul mare : cînd cade, mare sunet face ; și vântul copaciul mare îl surpă și-l rupe. Și nu te scîrbi, împărate, că Alexandru bătutu-ne-a pe noi, dar și noi bate-l-vom pe el, că așa sînt oștile, și mai avem noi viteji buni între perșii noștri.</p>
               <p rend="justify">Și sta acolo și un boier al lui Darie, anume Amvis, care-i zise :</p>
               <p rend="justify">— Împărate, tu m-ai crescut, și mult bine mi-ai făcut, iară astăzi te văzui trist; și așa să știi că voi să merg la Alexandru, și-mi voi da capul pentru tine astăzi !</p>
               <p rend="justify">— O, dragul meu Amvis — zise Darie — de vei face așa, moartea ta va fi mai cinstită decîtviața altora, și împărăția perșilor scăpată va fi de tine, și pomeni-se-va numele tău pînă va fi Persia !</p>
               <p rend="justify">Amvis ceru să i se dea sabia lui Darie, și-și puse semn macedonesc ; și se apropie de Alexandru ; iară Alexandru era împlătoșat și încoifat și umbla prin mijlocul oștilor. Și Amvis scoase sabia vru să lovească pe Alexandru peste ochi, și greși de-l lovi peste coif, și-i tăie coiful, și-i rase părul ca cu briciul de pe creștet, și vru să-l lovească și a doua oară, și nu putu, că-l prinseră. Iară Alexandru zise:</p>
               <p rend="justify">— Mă lovi mână macedonească cu sabia persienească, și întrebă : Omule, de unde ești, și al cui ești ? Și cum te chiamă ?</p>
               <p rend="justify">El răspunse :</p>
               <p rend="justify">— Eu sînt sluga lui Darie-împăratul, care de mic m-a crescut și m-a miluit, și m-a boierit; îl văzui trist și jalnic plîngînd; și mi se făcu milă ce jalea lui; și cutezai să-mi dau zilele pentru el, și am venit să te tai, și să veselesc pe domnul meu cu moartea ta, și cu a mea ; și începutul se făcu, iară Dumnezeu nu vru cum vrui eu !</p>
               <p rend="justify">Alexandru zise :</p>
               <p rend="justify">— O, fără de minte, Amvise ! Cred că astăzi sunt mort pentru mintea ta și pentru domnul tău ; iară eu îți dau zile de la mine și te iert. Ce făcuși tu n-a făcut nici un om de pe pămînt; și tu te du la domnul tău Darie, și să-i spui că pe cine îl păzește, Dumnezeu îl și ferește, și nu-l poate ucide nimenea, și să-i spui să se închina mie și să-mi dea haraci și oaste pe an și să șadă în pace pe moșia lui!</p>
               <p rend="justify">Amvis se duse la Darie și-i spuse toate ce făcuse, și ce a zis Alexandru, și cum îi sînt dăruite zilele de Alexandru ; iară Darie plînse mult și zise :</p>
               <p rend="justify">— Cum va fi voia lui Dumnezeu, iară eu n-am ce face !</p>
               <p rend="justify">Amvis grăi :</p>
               <p rend="justify">— Împărate, eu astăzi sînt mort pentru tine, iară de la Alexandru viu sînt, și cât bine mi-ai făcut mie pînă astăzi îl plătii cu capul, și cît putui eu făcui, iară Dumnezeu nu vru cum am vrut eu, și de astăzi înainte, să mă ierți, împărate, că voi să mă duc la acela ce mi-a dat zilele de la el; și-l voi sluji de astăzi înainte ; și mă iartă, împărate !</p>
               <p rend="justify">Darie se umplu de jale și grăi cătră boierii lui :</p>
               <p rend="justify">— Cui i-a venit oare în aminte că va ieși din Macedonia atîta putere ? Și iară grăi : „Cine se suie pogoară-se, și cine se smerește înalță-se !“</p>
               <p rend="justify">Și zise lui Amvis :</p>
               <p rend="justify">— Să spui lui Alexandru : Cît a luat să-i fie de bine, și să ne împăcăm, iară eu nu mă voi închina lui, că împărat la împărat nu se închină nici unul, ci unul mort și altul viu împărățește ; iară de nu va vrea așa, el să mă aștepte în cincizeci de zile să merg la el cu cîți perși mi-au rămas, și voi să aduc și din India oaste, de la Por-împărat, și ori îl voi bate, ori mă va bate el și voi pieri cu cinste pe moșia mea cu toți perșii mei !</p>
               <p rend="justify">Amvis își luă ziua bună de la Darie și se duse la Alexandru, și se închină lui și-i spuse ce grăise Darie. Alexandru primi pe Amvis, și-l crezu și-l amestecă între macedoneni.</p>
               <p rend="justify">Alexandru zise :</p>
               <p rend="justify">— Adevărat că împărat la împărat nu se închină, că împărăția mare lucru aste, ca un munte înalt și împodobit frumos, cu de toate florile, și se vede peste toată lumea, și așa îi pare omului că nu se va mai pogorî niciodată; iară cînd va veni vremea, se pogoară fără voie : așa este împărăția acestei lumi deșarte ! Apoi iarăși zise : Văzui astă-noapte în vis pe Ieremia prorocul și-mi grăia: „Fătul meu, Alexandre ! Să mergi însuți sol la Darie, și te roagă lui Savaot Dumnezeu, că el te va scoate din nevoie.“</p>
               <p rend="justify">Și spunea boierilor visul, lui Potolomei, lui Filon, și lui Antioh-voievod, și grăi :</p>
               <p rend="justify">— Să știți că voi să merg sol la Darie !</p>
               <p rend="justify">Ei nu-l lăsară, el zise :</p>
               <p rend="justify">— Merge-voi și ce va da Dumnezeu ! Și se găti și zise : Boieri dumneavoastră, de voi pieri eu acolo, voi tocmiți împărăția bine și să nu lăsați pe mama mea Olimpiada !</p>
               <p rend="justify">Iară voievozii plînseră cu jale, și ziseră cu toții :</p>
               <p rend="justify">— Mai bina să ne tai capetele noastre decît să vedem noi aceasta !</p>
               <p rend="justify">Alexandru răspunse :</p>
               <p rend="justify">— De va fi voia lui Dumnezeu, nu mă va ucide toată lumea !</p>
               <p rend="justify">Și se sărută cu voievozii, și se duse Alexandru sol la Darie-împăratul.</p>
               <p rend="justify">Darie auzi că vine sol de la Alexandru și făcu divan mare, și-și tocmi polățile<note xml:id="ftn9" place="foot" n="9">palat, clădire</note> și se arătă luminat solului, și sadea în jeț de aur împodobit cu pietre scumpe, și împrejurul lui stăteau tot voinici tineri cu făclii aprinse, și se aflau împrejurul lui tot îngeri făcuți de aur, și luminau tocmai ca -oarele, și ședeau doisprezece hatmani în jețuri de aur, și erau în jur patruzeci de stîlpi de marmură albă ca zăpada. Și intră Alexandru în divan sol, și dete cartea lui Darie, și ceti cartea și așa era scris :</p>
               <quote>„Eu, Alexandru, împăratul peste toți împărații Și împăratul a toată lumea cu vrerea lui Dumnezeu, scriu ție, Darie împărate, sănătate! Și-ți aduc aminte că ai luat haraciul de la tatăl meu Filip, și el muri, iară eu rămăsei tînăr în scaunul tătîne-meu, și tu ai vrut să mă scoți de la moșia mea; trimeteai alții să fie domni și împărați în Macedonia ; iară Dumnezeu nu vru cum ai vrut tu, că Dumnezeu contenește și rabdă ; iară tu cum ai contenit, așa ți se contenește și ție astăzi, căci Dumnezeu m-a făcut împărat pe moșia mea, și încă peste toată lumea. Tu ai zis că mă vei aduce legat, și tu ai vrut toate ale mele să fie ale tale, așa vor să fie toate ale tale ale mele, și voi fi împărat a toată lumea ; și eu nu sînt așa nemilostiv cum îți pare ție, ci-ți pleacă inima, și te închină mie și-mi trimete haraci, și oaste pe an, și tu îm-părățește în pace și sănătos pe moșia ta; iară de nu vei face așa, tu ești dușman perșilor tăi, și toți veți pieri de sabia macedonenilor, și tu cu rea moarte vei muri; și te gătește de război acum pînă in cincisprezece zile.“</quote>
               <p rend="justify">Darie ceti cartea și zise :</p>
               <p rend="justify">— Boieri, cine-și poate închipui că are atîta putere împărăția Macedoniei ?</p>
               <p rend="justify">Alexandru zise:</p>
               <p rend="justify">— Că sînt toți ca unul, libovnici și viteji buni, și au toți un cuget și un cuvînt, și nu socotesc moartea lor.</p>
               <p rend="justify">Iară un slujbaș mare zise :</p>
               <p rend="justify">— Cum răspunzi astfel unui împărat așa mare ca acesta ?</p>
               <p rend="justify">Alexandru zise :</p>
               <p rend="justify">— Volnic este solul să răspundă împăratului !</p>
               <p rend="justify">Marele Darie zise :</p>
               <p rend="justify">— Cum te ohiamă ?</p>
               <p rend="justify">El răspunse :</p>
               <p rend="justify">— Filon mă chiarnă !</p>
               <p rend="justify">Darie grăi:</p>
               <p rend="justify">— Filoane, să stai aicea pînă voi scrie cartea cătră Alexandru !</p>
               <p rend="justify">Și stătu pînă sara și chemară pe sol la masă și-l așezară la locul solilor, și-i deteră un pahar cu vin să bea. Alexandru bău vinul, și băgă paharul în buzunar ; și-i deteră și alt pahar, și-l băgă în sîn. Ei spuseră împăratului ce face soluL împăratul zise:</p>
               <p rend="justify">— Mai dați-i încă unul.</p>
               <p rend="justify">Și-i deteră și al treilea pahar, și-l bău și-l băgă în buzunar. Și zise un boier :</p>
               <p rend="justify">— Cum faci tu asta la masa împărătească, de iei paharele la tine ?</p>
               <p rend="justify">Alexandru zise :</p>
               <p rend="justify">— La împăratul nostru așa este legea solului : pînă la al treilea pahar toate le ia solul !</p>
               <p rend="justify">Darie crezu aceasta. Iară în vremea asta, un boiar ce-l chema Candarcus, care mersese în Macedonia să fie domn, sosi la masă și, cum văzu pe Alexandru, îl și cunoscu și se apropie de Darie și-i zise :</p>
               <p rend="justify">— Să știi, împărate, că solul este însuși Alexandru !</p>
               <p rend="justify">Darie nu crezu aceasta și iară merse Candarcus și a doua oară la Darie și zise :</p>
               <p rend="justify">— Împărate, de nu va fi acesta Alexandru, să-mi tai capul.</p>
               <p rend="justify">Darie prinse a privi la sol și-i zise :</p>
               <p rend="justify">— Filoane, asamănă-te oamenii mei a fi tu Alexandru.</p>
               <p rend="justify">Alexandru zisa :</p>
               <p rend="justify">— Împărate, adevărat că samăn cu el, pentru aceea mă trimete tot pe mine sol!</p>
               <p rend="justify">Darie îl crezu și se sculară de la masă, și intrară în casă să facă sfat, prinde-l-vor au ba. Iară Alexandru pricepu că l-au cunoscut; și cum ședea în palat singur, își lăsă plașca și-și puse căciula persienească în cap; și plecă la poartă, și zise portarilor :</p>
               <p rend="justify">— Ţine-ți pahar împărătesc și deschideți poarta ; că m-a trimes împăratul să chem voievozii!</p>
               <p rend="justify">Și-i deschiseră poarta și ieși Alexandru, și merse la altă poartă, și zise :</p>
               <p rend="justify">— Ţine-ți pahar împărătesc și deschideți poarta ; m-a trimes împăratul să tocmesc străjile !</p>
               <p rend="justify">Și-i deschiseră poarta și ieși Alexandru, și merse la a treia poartă și iară zise ca și întăi, și-i deschiseră poarta, și ieși Alexandru afară, și merse la gazdă și încalecă pe Ducipal, și fugi toată noaptea, și sosi cu zorile la apa Sinarului; și era apa aceea cumplit de mare și venea în toata nopțile cu noroi, și cu pietre, și cu var. Iar Alexandru dete și trecu, și găsi de ceea parte pe Filon și pe Potolomei-voievozi, care așteptau pe Alexandru ; și se sărutară cu Alexandru și le povestea el cum a petrecut la Daria.</p>
               <p rend="justify">Iară Darie, țiind sfat, căuta să-l prindă pe Alexandru. Și-l căutară prin toate odăile, și nu-l găsiră, și alergară la poartă, și întrebară ; iar portarii ziseră :</p>
               <p rend="justify">— Venit-a un om la noi și ne dete pahar împărătesc, și ne zise ! „Ţineți pahar împărătesc și-mi deschideți poarta, că mă trimese împăratul să chem voievozii!“ Și Dam lăsat, și s-a dus !</p>
               <p rend="justify">Ei alergară și la a doua poartă și portarii tot așa răspunseră ; merseră și la a treia poartă, și primiră același cuvînt; și alergară la gazdă și întrebară ; iar gazda zise :</p>
               <p rend="justify">— Venit-a, a încălecat și s-a dus.</p>
               <p rend="justify">Ei se întoarseră la împăratul și-i spuseră cum a scăpat solul, iară Darie se umplu de amar și de jale, și zise lui Candarcus să-l gonească cu o sută de voinici pînă la apa Sinarului, că nu va putea trece. El se duse și luă o sută de viteji buni cu cai ageri, și-l goniră toată noaptea pînă la ziuă și sosiră la apa Sinarului, și văzură pe Alexandru de ceea parte cu voievozii lui, iar Alexandru strigă spre ei :</p>
               <p rend="justify">— Ce goniți vîntul, că nu-l veți prinde ? Și vă duceți la împăratul vostru, și-i spuneți că-i mulțumesc de cinste și să se gătească de război în cincisprezece zile !</p>
               <p rend="justify">Și se duse Alexandru la tabăra lui. Candarcus se întoarse la Darie și spuse toate ce au fost.</p>
               <p rend="justify">Iară Darie plîngea cu mare jale, și zicea :</p>
               <p rend="justify">— Văzut-ați cum ne înșelă feciorul lui Filip, și scăpă din mînile noastre ? Și iară zise : Oh, necredincioasă lume ! Cum te arăți întăi dulce și apoi amară !</p>
               <p rend="justify">Darie scrise carte la Por. împăratul clin India, căci era mare și mai avea și treizeci și șase de limbi sub biruința lui :</p>
               <quote>„Iată eu Darie, cainicul și jalnicul ! Amarnicul de mine, Darie-împăratul, scriu la tine, cinstitule și marele Por-împărate, întocmai cu Dumnezeul perșilor, și soarele Indiei. Trimet împărăției tale sănătate. Credem că-ți va fi venit vestea ce pățim noi de la macedonenii noștri, de la feciorul lui Filip, cum se leapădă de noi, și cum a luat Apusul tot și acum venit-a și la noi, și ne-a bătut de două ori, și sparse oastea mea, și-mi luă Eghipetul, Ierusalimul și Babilonul ; și te rog cu capul plecat pînă la pămînt să-mi dai ajutor și oaste din India, că pe indieni nu-i poate bate nimenea, și înaintea lor nimenea nu poate sta, și nu-l rog să-mi dai ajutor, să mă bat cu el, ca să-l birui, sau să pierim cu cinste pe moșia noastră, că nu se poate să pat eu rău Ungă tine, fiind tu mare și tare, că nu știi cum te va duce Dumnezeu și pe tine într-această lume înșelătoare ! Și așa mă rog !“</quote>
               <p rend="justify">Por-împăratul ceti cartea, și clătină capul și zise :</p>
               <p rend="justify">— Nu este bucurie pe lume să nu se schimbe în jale ; că Darie oarecînd se potrivea lui Dumnezeu, iară astăzi nu se poate potrivi unui om de pe pămînt, și astăzi este bătut de mai-micii lui, de macedoneni.</p>
               <p rend="justify">Por-împăratul chemă boierii lui și le zise :</p>
               <p rend="justify">— Mergeți de luați oastea mea, patru mii de călăreți!</p>
               <p rend="justify">Și purceseră oștile în ajutorul lui Darie. Por le zise :</p>
               <p rend="justify">— Păziți să-mi prindeți pe feciorul lui Filip, și să păziți, de va fugi, să-l goniți pînă îl veți prinde și să-l aduceți la mine, că am auzit că este cuminte și înțelept.</p>
               <p rend="justify">Voievozii luară oștile și se duseră la Darie, iară Darie se veseli, și trimese pe la oștile lui să se strîngă, și se adunară o mie de mii de oameni și purceseră spre Alexandru.</p>
               <p rend="justify">Indienii trimeseră iscoade la Alexandru ; iară străjile macedonene prinseră iscoadele și le duseră la Alexandru. Și porunci împăratul să lo ducă pe o măgură înaltă, să vadă oștile lui, și zise oștilor să pornească la război iute și cu grabă ; și plecară oștile tare și cu grabă spre Darie, și iscoadele văzură asta; apoi le dete drumul, și se duseră și spuseră indienilor :</p>
               <p rend="justify">— Să știți că Alexandru are oaste foarte tare, și sînt iuți fără samă, și cai tot armăsari ca zmeii, și vin tare spre noi fără frică, și atîta sînt de mulți cât vor fi pînă la douăzeci de mii de oaste !</p>
               <p rend="justify">Iară indienii dacă auziră aceasta se spăimîntară foarte rău și mergeau la război fără voia lor, și cu frică mare.</p>
               <p rend="justify">Tară oștile se loviră foarte tare și iute, cît se făcu praf de nu se cunoșteau unii din alții, și dete Dumnezeu vînt mare de suflă praful după oști, de se văzură, și începură a se tăia cum se taie, toată ziua ; și începură indienii a fugi și macedonenii a-i tăia. Iară Alexandru mergea într-o căruță de aur și cu doisprezece viteji tăia din căruță cu spada de un stînjen, și-i călca cu caii și zăceau perșii și indienii ca snopii. Iară Darie fugi în Persida.</p>
               <p rend="justify">Alexandru zise lui Filon să gonească pe indieni, și să strige să nu fugă, ci să se închine, și dacă nu se vor închina, să le ia caii și armele și să-i lase să se întoarcă în India. Filon începu a-i goni, și le striga să nu fugă, că vor pieri toți. Și stătură indienii și se închinară lui Filon, și le luă caii și armele și le zise :</p>
               <p rend="justify">— Mergeți la Por-împărat, și să-i spune-ți să nu mai dea ajutor altuia, și să știți că eu sînt împărat în Persia.</p>
               <p rend="justify">Și se duseră ei la Por, și spuseră ce au pățit, tot, și Por se miră mult. Iar Alexandru gonea pe Darie, și Darie fugea piîngînd și grăind :</p>
               <p rend="justify">— Oh, amar ție, Darie! Cum te slăvea toată lumea, și te potrivea lui Dumnezeu, iar astăzi fugi și de macedonenii tăi !</p>
               <p rend="justify">Și fugea pe cîmpii Persiei ; și-l ajunseră doi boieri ai lui, pe nume Răzvan și Candarcus, și cum îl ajunseră, așa îl și loviră amîndoi cu sulițele, și căzu Darie de pe cal jos, iară ei îl dezbră-cară și luară ce găsiră la el, și-l lăsară cu puțin suflet. Și zăcea împăratul perșilor în pulbere, în picioarele cailor. Iară Alexandru ajunse acolo și-l văzu Darie și strigă :</p>
               <p rend="justify">— Oh, Alexandra, Alexandre ! Nu trece și lăsa pe Darie în pulbere zăcînd.</p>
               <p rend="justify">Alexandru auzi, și alergă grabnic, și-l văzu rănit zăcînd și zise :</p>
               <p rend="justify">— Cine ești tu ?</p>
               <p rend="justify">El zise :</p>
               <p rend="justify">— Eu sînt Darie-împăratul, acela ce eram mărit de toată lumea, și de toate limbile de oameni! Eu sînt Darie, cela ce se potrivea lui Dumnezeu din cer, iară astăzi zac în pulbere, în picioarele cailor ! Eu sînt soarele perșilor, iar astăzi sînt înjunghiat de perșii mei. Eu sînt Darie, împăratul a toată lumea, iară astăzi nu mi-i îngăduit nici la moșia mea să mor ! Ci nu mă lăsa, Alexandre, în pulbere, că nu ești nemilostiv.</p>
               <p rend="justify">Iară Alexandru descălecă și-l puse pe Darie în căruța sa de aur, și-l șterse cu mahrama, adică cu basmaua lui, și zise :</p>
               <p rend="justify">— De nu vei muri, cinste mare vei avea !</p>
               <p rend="justify">Alexandru porunci să-l ducă lin la Persida cetate; și el mergea după oștile lui Darie și le striga să nu fugă, ci să se închine, că Darie e pierit; și se închinară lui Alexandru, și merseră toți perșii și macedonenii în cetate la Persida și șezu Alexandru în scaunul lui Darie și-și puse stema în cap și luă toiagul de aur al lui Darie, și perșii merseră toți de se închinară lui Alexandru și-i ziseră :</p>
               <p rend="justify">— Mulți ani, Alexandre, împăratul perșilor și al macedonenilor !</p>
               <p rend="justify">Și fură perșii și macedonenii toți frați.</p>
               <p rend="justify">Pe Darie îl duseră cu puțin suflet și, văzînd el pe Alexandru în jețul lui, zise :</p>
               <p rend="justify">— Aduceți pe fata mea Ruxandra.</p>
               <p rend="justify">Și merse Ruxandra la tată-său, și Darie plînse cu jale și zise :</p>
               <p rend="justify">— Oh, drag sufletul meu, inima mea, și lumina ochilor mei, draga mea Ruxandră ! Iată că eu îți</p>
               <p rend="justify">aduc bărbat din Macedonia, fără veste și fără de nădejde, că eu nu cugetam să-ți fac nunta ta așa degrabă, ci eu cugetam la nunta ta să chem toți craii și domnii. Iară astăzi îți cîștigai bărbat, pe cela ce l-a pus Dumnezeu împărat a toată lumea ; și la nunta ta mult sînge s-a vărsat, al perșilor și al macedonenilor ; și astăzi perșii cu macedonenii se înfrățiră, iară eu îți zic ție, fata mea, de astăzi înainte să cinstești pe domnul tău Alexandru, cum se cade a cinsti pe împăratul tău, și a toată lumea.</p>
               <p rend="justify">Și o luă de mină, o sărută dulce, și o duse la Alexandru, și zise :</p>
               <p rend="justify">— Ţine, Alexandre, pe Ruxandra, sufletul meu și inima, ție împărăteasă să-ți fie, că este mult înțeleaptă, frumoasă și milostivă.</p>
               <p rend="justify">Alexandru se sculă din scaun și o luă de mînă și o puse lingă el în jeț, și-și luă stema din cap și o puse în capul ei, și luă inelul ei și-l băgă în degetul lui și o sărută dulce, și zisa :</p>
               <p rend="justify">— Să știi, Darie împărate, că Ruxandra ta îmi va fi împărăteasă de astăzi înainte, iară împărăteasa ta mie maică-mi va fi în locul Olimpiadei, pînă la moartea mea.</p>
               <p rend="justify">Darie grăi:</p>
               <p rend="justify">— Fătul meu Alexandre ! Să împărățești sănătos și cu Dumnezeu, și cu fiica mea Ruxandra, iară eu merg astăzi la iad, unde merg toți din veac ; ci pe Candarcus și pe Răzvan să-i judeci cum se cade, și rămîneți cu Dumnezeu, și îm-părățiți sănătoși.</p>
               <p rend="justify">Și muri Darie-mpărat, și se sfîrși. Și a împărățit Darie șaizeci de ani, și fu ca și cînd n-ar mai fi fost.</p>
               <p rend="justify">Alexandru petrecu pe Darie pînă la mormînt cu toți macedonenii și cu toți perșii pînă îl înmormîn-tară, în luna lui august, în cincisprezece zile. Alexandru stătu împărat perșilor, și chemă pe Candarcus și pe Răzvan, cei ce uciseră pe Darie, și le zise :</p>
               <p rend="justify">— Cum ați ucis pe domnul vostru care v-a făcut vouă mult bine ?</p>
               <p rend="justify">Și ei grăiră :</p>
               <p rend="justify">— Moartea împăratului Darie te făcu pe tine împăratul perșilor.</p>
               <p rend="justify">Alexandru zise :</p>
               <p rend="justify">— Dară eu sînt un străin, și nici un bine nu v-am făcut; dar mie cum îmi veți face vreun bine ? Și porunci : Spînzurați-i ! Alexandru iarăși zise: Blăstămat să fie acela ce va hrăni pe ucigătorul de oameni, pe curva din casă, și pe vînzătorul de cetate !</p>
               <p rend="justify">Alexandru scrise apoi carte mamei sale Olimpiada, la Macedonia, și cătră dascălul lui, Aristotel:</p>
               <quote>„Eu Alexandru, împăratul peste toți împărații, scriu la muma mea Olimpiada și la dascălul meu Aristotel. Sănătate și viață trimet dumneavoastră. Și acum sînt șapte ani de cînd n-am trimes noi la voi și voi la noi carte, nici de bine, nici de rău, și de aceasta este a noastră vina ; ci să iertați, că pînă acuma am avut războaie mari, cu toate țările pină la Persia lui Darie, și cu el bătutu-ne-am de trei ori și l-am biruit, și i-am luat împărăția, încă și fata lui o luai pentru bunătățile ei și pentru frumuseța ei, mie împărăteasă să-mi fie. Darie însă muri și eu astăzi sînt împăratul perșilor, și să știți că pînă nu știam dragostea muierii nu-mi mai aduceam aminte de voi, nici de voi pieri, iară acum voi să știu și de viața voastră, cum locuiți, și cum este Macedonia și cum auziți de noi. Să fiți sănătoși !“ </quote>
               <p>După aceea deschiseră vistieriile lui Darie și găsiră douăsprezece turnuri pline cu galbini, și douăsprezece case pline de taleri, și douăzeci de case pline cu scule de aur, și cu pietre scumpe și de mărgăritar cel mare, și coarne de inorog ferecate tot cu aur, și o mie de potire de aur, și o mie de cai hrăniți, și o mie de cai povodnici tot cu țoluri de matasă, și o mie de lei tot cu zgarde de aur, și zece mii de șoimi, și zece mii de zgripțori, și cincizeci de cămile, și o sută de mii de catîri, și o sută de mii de boi de pluguri, și zece mii de ogari, și trei mii de copoi, și o mie de mii de .oi ; iară cetatea era tot poleită ou aur, și împodobită cu pietre scumpe, de lumina ca soarele, și alte multe eîte nu se știe ; nici mintea omului nu poate socoti bogăția lui Darie-împăratul. Alexandru dete aurul și argintul oștilor și voievozilor. Și se veseliră macedonenii cu perșii ca frații.</p>
               <p rend="justify">Într-o zi se sui Alexandru într-un foișor înalt foarte, și strigă cu glas mare și zise :</p>
               <p rend="justify">— Să știți, voievozilor, voi macedonenilor și perșilor, și toată lumea, să știți că mă lepăd de Dumnezeii elinești, de Amon și de Apolon, și de Poseidon, și eu blastăm pe acei Dumnezei elinești, și mă închin lui Savaot Dumnezeu și mă închin celui ce a făcut cerul și pămîntul, pe acela măresc ce odihnește pe heruvimi, și-l măresc serafimii. Și eu pe acela măresc de aici înainte, și voi toți să credeți într-acela. Și sparseră toți Dumnezeii elinești și-i băgară în foc, și le zise :</p>
               <p rend="justify">— De sînteți voi Dumnezei, ieșiți din foc să vă măresc.</p>
               <p rend="justify">Iar nici unul nu putu ieși, ci arseră toți, și se făcură cenușă. Iar zise Alexandru tuturor oștilor :</p>
               <p rend="justify">— Voi toți, voinicilor, hrăniți-vă caii bine de acum într-un an, și să vă drcgeți armele, și să beți, și să mîncați și să vă veseliți.</p>
               <p rend="justify">Și șezu acolo un an cu împărăteasa lui Ruxandra și împărățiră bine, dulce și frumos cu toți macedonenii și rîmlenii, cu egiptenii și cu perșii, și fură toți frați în bucurie, și acolo puse împărat perșilor pe Filon în Persida cetate, și strigă apoi gătire de război, și de cale îndelungată, și mână pe la toate țările, să vie toți craii și voievozii cu ostile la Persida cetate, iară Alexandru se găti de război cu toate oștile.</p>
            </div>
            <div type="div2">
               <head>Despre multe ținuturi minunate</head>
               <p rend="justify">Alexandru se ridică cu oștile lui, și le scrise și află zece mii de mii de călăreți și patru mii de pedestrași. Scrise zece mii de muieri sterpe, și le puse căpitan, și le duse după corturi, și le puse lege : „Cine se va culca cu vreo muiere într-o noapte, să-i dea un galben, și căpitanului un taler, și să fie de spălatul oștilor”. Și încărcară o mie de mii de cămile cu bucate și luară două sute de mii de catîri de toată treaba oștilor, și zece mii de lei, și zece mii de pardosi, și o mie de zăvozi, și o mie de ogari, și o mie de copoi, și zece mii de bivoli, și o sută de mii de boi, și o sută de mii de berbeci, și merseră spre Cris-împăratul; și nu vru să se închine, și dete Alexandru drumul oștilor, și-l bătură, și sparseră cetatea și pieri și el, și-i prădară țara toată, și atîta aur și argint aflară, cît se săturară toate oștile de avuția lui Cris-împăratul.</p>
               <p rend="justify">De acolo purcese spre răsărit și multe țări bătu și îngenunche mulți domni, și merse înainte pînă ce ieși din lume și ajunse la pustie, la locul gadinelo<anchor xml:id="id_footnote16"/>r<note xml:id="ftn10" place="foot" n="10">Gadină — fiara.</note> sălbatice. Și merse mai înainte pînă ce ajunseră la o țară, și le ieșiră înainte niște muieri sălbatice, și deteră prin oaste tare cu lemne și cu pietre; și le bătu Alexandru, și pieriră de acelea douăzeci de mii, și erau păroase ca porcii și cu ochii ca stelele.</p>
               <p rend="justify">De acolo merse Alexandru cincizeci de zile, și ajunse la o țară cu nisip. Acolo locuiau furnicile în pămînt ; și peste noapte ieșeau din ascunzișuri și luau pe om și-l băgau în găurile lor de-l mîncau. Auzind de asta, Alexandru porunci să secere paie și să le aprindă la găurile lor. Și așa făcură, și pieriră multe, și trecură țara lor în zece zile.</p>
               <p rend="justify">De acolo mai merse Alexandru înainte pînă ajunse la țara piticilor. Aceștia erau cît cotul de înalți și ieșiră mulți la Alexandru și-i aduseră plocon frumos, finice<anchor xml:id="id_footnote161"/>
                  <note xml:id="ftn11" place="foot" n="11"> Finice — curmale.</note> și miere multă, și ziseră :</p>
               <p rend="justify">— Împărate, noi sîntem niște oameni neputincioși și ticăloși, cum ne vezi împărăția-ta, și te milostivește spre noi.</p>
               <p rend="justify">Iară Alexandru zise :</p>
               <p rend="justify">— Să nu-i bănuiască nimeni.</p>
               <p rend="justify">Ei iară se plînseră și ziseră :</p>
               <p rend="justify">— împărate, avem supărări de cocori, că vin la noi și ne mînîncă poamele, hrana noastră, și ne batem cu ei; ci uneori ne biruie ei, alteori îi biruim noi.</p>
               <p rend="justify">Iară Alexandru puse tabără acolo, și le făcu cetate tare, și le puse și împărat dintre ei și-l învăță a-i judeca. Și le zise să-și facă arme, arce și săgeți, să se apere de cocori. Și luă de la ei miere multă și finice, cît ajunse oștilor într-un an.</p>
               <p rend="justify">Și mai merse Alexandru înainte, și ajunse la un cîmp mare și frumos, cu apele dulci; și erau într-acel cîmp oase multe de oameni. Și văzură un stîlp mare de piatră, poleit cu aur, și era Sahnos-împăratul săpat în stîlp, și era scris cu slove elinești; și alergă Alexandru la stîlp și slovele așa ziceau : </p>
               <quote>„Eu Sahnos-impăratul fost-am a toată lumea împărat, și vream să merg la rai și pînă aicea venit-am, și aicea ieșiră oameni sălbatici fără veste și mă uciseră cu totul, și cine va vrea să meargă la rai, pînă aicea să vie, și de aicea să se întoarcă îndărăt, că va pieri“. </quote>
               <p>Alexandru învăli stâlpul cu plașca, să nu cetească nimenea, să se sperie oastea lui. Macedonenii întrebară ce sînt acele slove. El răspunse :</p>
               <p rend="justify">— Spune că înainte este o țară dulce !</p>
               <p rend="justify">Și merseră pînă la un munte mare și zise Alexandru să puie tabăra acolo să se odihnească oștile. Și făcură palangă de cătră munte. În ziua aceea, zise Alexandru să se gătească oștile de război, iar el cu pâlcul lui se duse la pădure, și văzu un om sălbatic care sta semeț și nu fugea. Alexandru porunci de-l loviră doi călăreți ou sulițele. El începu a zbiera tare, și îndată ieșiră oameni sălbatici ca frunza și ca iarba, toți cu pietre și cu lemne, și deteră prin oaste foarte tare. Alexandru fugi din pădure afară, și ieșiră sălbaticii la cîmp, iară Antioh îi luă cu oastea de cătră pădure, iară sălbaticii sfârșiră lemnele și pietrele, și-i tăie oastea cumplit, de zăceau ca snopii. Și aveau nărav că dacă se vedeau crunți se mîncau unul pe altul. Alexandru îi birui și pieriră din ei o sută de mii, iară de-ai lui Alexandru cincisprezece mii.</p>
               <p rend="justify">Iară a doua zi veniră voievozii la Alexandru, și strigară :</p>
               <p rend="justify">— Împărate, dară nu ne ajunge cît ne-am bătut cu împărații din lume, și am pierit acolo, și am luat împărății destule ca să ne odihnim, iară acum ne aduseși la pustie, să pierim de oameni sălbatici ?<anchor xml:id="id_footnote17"/>
               </p>
               <p rend="justify">Iară Alexandru zise :</p>
               <p rend="justify">— O, dragii mei macedoneni, și voi, fraților, cred, multe războaie am bătut; iar acum puțin să ne ostenim și iară o să ne întoarcem la lume ; ci dumneavoastră de m-ați urît, ucideți-mă, de veți putea împărăți fără de mine !</p>
               <p rend="justify">Voievozii ziseră :</p>
               <p rend="justify">— Ce vom face ? Fie-ți în voia ta, sau vom pieri cu tine toți sau nu vom pieri.</p>
               <p rend="justify">Și trecură țara sălbaticilor în cincisprezece zile, si ajunseră la o țară bună și frumoasă și văzură doi stîlpi de piatră poleiți cu aur și era săpat într-înșii obrazul lui Eraclie-împăratul, și al Semiramidei-impărătesei. Și merse Alexandru la stîlp și văzu slove elinești și spunea acolo pricina lor, cum au ieșit din lume pentru fărădelegile oamenilor, și acolo împărățit-au patruzeci de ani, și s-au sfîrșit așa. Alexandru plînse, și zise :</p>
               <p rend="justify">— O, fericite Eraclie !</p>
               <p rend="justify">Și mai merse înainte, și ajunse la curțile lui Eraclie pustii, și erau împodobite cu pietre scumpe și poleite ou aur, și erau acolo niște pomi frumoși și dulci ca zaharul, și murmura un izvor cu apă rece.</p>
               <p rend="justify">Și de acolo purcese Alexandru înainte șapte zile și ajunse la o apă mare și lată și se vedea de ceea parte țară cu oameni, și puse tabăra acolo și făcură luntre. Alexandru zise să meargă acolo, iară Poto-lomei răspunse :</p>
               <p rend="justify">— Alexandre, nu vei merge acolo, că nu știi ce ți se va întîmpla, ci voi merge eu mai nainte, și voi vedea, și voi veni de-ți voi spune !</p>
               <p rend="justify">Alexandru zise :</p>
               <p rend="justify">— O, dragul meu Potolomei ! Dară de vei pieri acolo, ca tine unde voi găsi ?</p>
               <p rend="justify">Potolomei răspunse :</p>
               <p rend="justify">— De voi pieri eu acolo, altul ca mine pune-vei în loc, iară de vei pieri tu, altul ca Alexandru nu vom găsi în toată lumea.</p>
               <p rend="justify">Și intră Potolomei în luntre cu șapte voinici, și se duse la ostrov și găsi oameni goi. Deci se întoarse și spuse lui Alexandru. Iară Alexandru intră în luntre cu toți boierii, și trecură la ostrov, și ieșiră înaintea lui Alexandru oameni mulți despuiați și grăiră :</p>
               <p rend="justify">— Împărate Alexandre ! Ce ai venit la noi ? Și ce ai lua de la noi, că sîntem niște goi și niște săraci, și ne hrănim dintru acești pomi pînă sînt, alta nu mai avem nimic ? !</p>
               <p rend="justify">Alexandru zise :</p>
               <p rend="justify">— N-am venit să iau de la voi nimic, ci numai să văd ce oameni sînteți, și cum trăiți, și de unde ați venit aici, și cum știți numele meu.</p>
               <p rend="justify">Ei grăiră :</p>
               <p rend="justify">— Împărate, noi sîntem de la Ţara Grecească și am avut împăiat elinesc de la Macedonia pe Eraclie-împăratul, și împărăteasă pe Semiramida, și văzînd ei acolo atîta strîmbătate și războaie, și multe bazaconii și sînge vărsat, cugetară să iasă ' dintr-acea țară și făcură zece mii de corăbii, și au ales tot oameni buni și drepți, și-i băgară în corăbii, și plecară pre mare, și au umblat pre mare un an, și au ieșit unde erau curțile și făcură țară bună și dulce ; și au ars corăbiile, și au împărății patruzeci de ani tot bine și frumos în țară. Și ei muriră, iară noi râmaserăm fără de împăiat și puserăm doisprezece filosofi să ne judece ; iară noi n-am ascultat, și am luat iară răutățile noastre, și se mînie Dumnezeu pre noi, și trimese oameni sălbatici de ne bătură, și ne uciseră, și ne stricară țara și nu puturăm trăi acolo de ei că ne mîncau feciorii și pe noi; și cîți anj rămas am venit aicea într-acest ostrov, ne hrănim cu de aceste poame, și noi nu avem alt ce-ți da nimic, dai îți vom da șapte filosofi de la noi, că îți vor trebui de aici înainte pînă la Ivant, că ei știu calea pînă acolo.</p>
               <p rend="justify">Alexandra luă șapte filosofi, și zise :</p>
               <p rend="justify">— Adevărat că mai cinstit lucru nu este în lume, și mai scump și mai curat, decît omul procopsit la învățătură. Și se întoarse la tabără, și zise : Omul cărturar este vistier desăvîrșit.</p>
               <p rend="justify">De acolo merse cincisprezece zile și ajunse la o țară cu oameni eu șapte picioare și cu șapte mîni  și se izbiră cu putere în oastea lui Alexandru și pieiră din ei mulți, și pe mulți îi prinseră vii ; și lui Alexandra îi era voia să-i scoată la lume ca pe o minune, numai că nu știa care era mîncarea și băutura lor, și din această pricină au pierit de foame.</p>
               <p rend="justify">Și trecu țara lor în zece zile, și mai merse și ajunse la o țară cu oameni cătcăuni, dinainte cu obraz de om, grăind omenește, iar îndărăt cap de cîne lătrînd cînește. Alexandru ucise mulți dintr-înșii, și trecu țara lor în șapte zile.</p>
               <p>Și mai merse înainte și ajunse la o apă mare. Și puse tabăra acolo ; și muri un cal al unui voinic și-l aruncară în apă de-l mîncară racii. Iar peste noapte începură a ieși racii aceștia, și luau omul, îl vîrau în apă, și nu putea scăpa de gurile lor. Aflînd de asta, porunci Alexandru să se sape gropi adînci, și să le astupe cu paie ; și așa făcură ; iară într-o noapte ieșiră raci mulți, și căzură în gropi și nu mai puteau să iasă, iar la ziuă uciseră mulți fără samă și-i mîncară oștile.</p>
               <p>De acolo merse mai înainte șapte zile și ajunse la un munte mare și înalt, și văzu un om mare legat de munte cu verigi de fier, și era lung de o mie de coți, și cînd plîngea, glasul lui se auzea cale de trei zile și nu se apropia de el nimenea. Și mai merse înainte cincisprezece zile și ajunse la o apă mare și de ceea parte era țară cu oameni, și ziseră filosofii :</p>
               <p>— Acolo este Macaron.</p>
               <p>Și făcură luntre, și intră Alexandru în luntre cu zece boieri de-ai lui și luă galbini, și pîne curată și vin roșu, și trecu de ceea parte și văzu pomi înalți și frumoși și poame duliei ca zaharul, și frumoase, și erau fîntîni reci sub pomi și apele reci și dulci ca zaharul, și prin pomi erau paseri mîndre și cîntau niște cîntece frumoase, ca niște fete, și erau unele albe, altele roșii, altele negre, altele verzi și mohorîte. Și se întîmpină cu un om gol și zise Alexandru :</p>
               <p>— Pace ție, frate !</p>
               <p>El răspunse :</p>
               <p>— Pentru toate bucuriile.</p>
               <p>Și vru Alexandru să mai grăiască cu el ; iar el zise :</p>
               <p>— Pasă înainte, că vei grăi cu împăratul nostru Ivant, și-ți va spune tot ce dorești.</p>
               <p>Și merse Alexandru înainte, și găsi pe Ivant șe-zînd în scaun de aur, cu cunună de aur în cap, și gol, subt un pom înalt și cu de toate felurile de poame într-însul, și sub picioarele lui era apă ca aurul, și fierbea în fîntînă. Iar dacă văzu Ivant pe Alexandru, clătină cu capul și zise :</p>
               <p>— O, Alexandre-împărate, din lumea ticăloasă și nevolnică ! Toată lumea vei lua, și la moșia ta nu te vei mai întoarce, și te vei sui pînă la cer, și pînă la iad te vei coborî.</p>
               <p>Alexandru sărută mîna lui Ivant, iară Ivant sărută pe Alexandru pe cap și-l puse în jeț lîngă el. Alexandru zise lui Ivant:</p>
               <p>— De ce îmi grăiești aceste cuvinte ?</p>
               <p>El zise :</p>
               <p>— Nu trebuiește a poftori<note xml:id="ftn12" place="foot" n="12"> a repeta</note> omului înțelept cuvinte înțelepte !</p>
               <p>Iară Alexandru zise :</p>
               <p>— Doresc, de-ți va fi voia, să-ți aduc plocon de ce se găsește la noi !</p>
               <p>El zise :</p>
               <p>— Aduceți-mi !</p>
               <p>Și aduseră o tipsie plină de galbini, și pîne curată, și vin roșu. Ivant zise :</p>
               <p>— Nu ne e dat nouă să mîncăm, ci vi-i dat vouă să mîncați ; ci. deșertați clondirul, și aduceți-l la mine să vă dau eu plocon !</p>
               <p>Și luă Ivant clondirul și-l umplu cu apă de sub picioarele lui, și-l dete lui Alexandru, și zise :</p>
               <p>— Ţine, Alexandre, plocon de la mine.</p>
               <p>Alexandru zise :</p>
               <p>— De ce treabă este aceasta ?</p>
               <p>Ivant zise :</p>
               <p>— Cînd îmbătrînește omul, să se scalde cu de această apă și va întineri de va fi ca de treizeci de ani.</p>
               <p>Alexandru pecetlui clondirul bine, și-l dete aprodului, și așa cugetă întru sine : „De voi îmbătrîni, mă voi scălda și voi întineri, și nu voi mai muri !“ Apoi Alexandru zise iar :</p>
               <p>— O, fericite Ivantie ! Spune-mi dară, voi de unde ați venit într-acest ostrov ?</p>
               <p>Ivant zise :</p>
               <p>— Cînd a zidit Dumnezeu pe moșul nostru Adam, l-a așezat în rai; și a greșit el lui Dumnezeu, și l-a scos din rai; și ieși Adam și cu moașa Eva ; și au venit întăi aicea și făcură doi feciori.</p>
               <p>Adam căuta pururea spre rai și plîngea cu jale de lipsirea raiului ; iară feciorii lor Cain și Abel se învrăjbiră, și ucise Cain pe Abel, și plîngeau Adam și Eva cu mare jale. Și după aceea făcură și un alt fecior, om bun și drept, pe nume Sit ; și șezu Adam aici cinci sute de ani, și însură pe Sit, și făcură și feciori, iară apoi trimese Dumnezeu pe înger de-i zise lui Adam să iasă de aici și să meargă la lume, acolo unde locuiți voi. Și ieși Adam și Eva, și cu alți feciori și nepoți ai lui, cincisprezece mii de oameni, iară Sit rămase aici, și noi din Sit ne tragem.</p>
               <p>Alexandru zise :</p>
               <p>— O, fericite Ivantie ! Dară voi în ce Dumnezeu credeți, și cui vă închinați ?</p>
               <p>Ivant zise :</p>
               <p>— Noi credem în Savaot Dumnezeu, și nouă ne este cugetul tot la Dumnezeu, și dacă murim, noi mergem într-alt loc mai bun decît aici !</p>
               <p>Alexandru apoi se miră mult de viața lor, și zise :</p>
               <p>— O, fericite Ivantie ! Toate îmi spuseși și bune, și dulci, încă voi să-mi mai spui cum vă rodiți, că muieri nu văd la voi ?</p>
               <p>Ivant zise :</p>
               <p>— Noi avem muieri, dar nu locuiesc cu noi, ci locuiesc într-alt ostrov, și sînt îngrădite cu zid de aramă ; și vin ele la noi într-un an o dată ; viețuim atunci cu ele treizeci de zile, atunci ne în-surăm feciorii și ne mărităm fetele, și după aceea iară se duc la ostrovul lor ; și dacă face femeia cocon, îl țin trei ani și apoi îl aduc la noi, și dacă moare bărbatul, muierea nu se mărită, nici se însoară bărbatul, dacă-i moare femeia.</p>
               <p>Alexandru zise :</p>
               <p>— O, fericite Ivantie ! Spune-mi, de la ostrovul muierilor ce este înainte ?</p>
               <p>Ivant răspunse :</p>
               <p>— Este raiul ocolit cu apă și zidit cu aramă, și acoperit cu foc, și pe poartă stau heruvimii și serafimii de foc, și strălucesc ziua și noaptea necontenit.</p>
               <p>Alexandru zise :</p>
               <p>— Dară putea-voi vedea raiul ?</p>
               <p>Ivant zise :</p>
               <p>-— Nu poate vedea trupul, ci numai sufletul. Ci vei merge aproape de rai, și-ți vor ieși îngeri înainte și-ți vor spune toate.</p>
               <p>Alexandru zise :</p>
               <p>— De nu mi-ar fi de macedoneni, eu aș ră-mînea aici cu voi și aș viețui viața voastră cea îngerească.</p>
               <p>Ivant zise :</p>
               <p>— Pasă la lume, Alexandre, că te așteaptă împărăția lui Por-împăratul, și tot pămîntul îl vei lua și în pămînt intra-vei !</p>
               <p>Și plînse Alexandru, și se sărută cu Ivant-împăratul, și-l sărutară toți negomîndrii pînă ieși din ostrov, și se iertară cu el. Și merse Alexandru la tabără, și spuse tot ce văzuse și ce auzise.</p>
               <p>Alexandru purcese apoi cu oștile la ostrovul muierilor și trecură pe lîngă cetate, și într-însa nu căuta, că numai Dumnezeu poate căuta acolo. Și de acolo merse zece zile, și ajunse la un cîmp frumos, plin de mîndre flori ce miroseau ca tă-mîia și ca smirna, și ca livantul, și erau unele albe, altele negre, altele roșii, altele verzi, vinete, mo-horîte, și galbene ca aurul. Și căută Alexandru spre răsărit, și văzu porțile raiului și spre porți văpaie de foc, și sta raiul sus ca un munte, și se vedeau pomii raiului înalți fără samă. Și mergea Alexandru înainte și căuta spre cîmpii raiului de la cincisprezece mile depărtare ; și ieșiră înaintea lui doi îngeri, și ziseră :</p>
               <p>— Alexandre, stai pe loc ! Să nu mai mergi înainte, că este loc sfînt, și te vor arde heruvimii și serafimii din rai, ci te întoarce la lume, că o să iei împărăția lui Por-împăratul.</p>
               <p>Alexandru zise :</p>
               <p>— Doamne, pe unde voi ieși la lume ?</p>
               <p>Îngerii ziseră :</p>
               <p>— Iată că ies patru rîuri din rai : unul Tigru, altul Eufrat, altul Filon, altul Geon ; și pe Eufrat să mergi, că te va scoate la lume, și vei vedea și alte minuni, iar aci nu zăbovi.</p>
               <p>Alexandru stătu cu oștile, și zidiră stîlp de piatră, și-l poleiră cu aur, și scrise el în stîlp cu slove elinești : „Iată, eu Alexandru împăratul a toată lumea pînă aci venit-am cu oștile mele, și-mi ieșiră doi îngeri înainte, de mă opriră aici, și mă certară să nu mai merg înainte că voi pieri, deci de aici mă întorsei în lume”.</p>
               <p>De aici se întoarse Alexandru cătră lume și ajunse la un iezer frumos și puse tabăra acolo; și luă un bucătar un pește și-l băgă în iezer să-l spele, iară peștele fugi în apă ; și merse socaciu<anchor xml:id="id_footnote18"/>l<note xml:id="ftn13" place="foot" n="13"> bucătar</note> la Alexandru și-i spuse. El zise oștilor :</p>
               <p>— Să-și scalde toți caii, ca să fie toți sănătoși și tari.</p>
               <p>Și merse înainte numai șapte zile și ajunse la o peșteră mare și întunecată, și puse tabăra acolo, și zise Alexandru :</p>
               <p>— Să încalece toți voinicii pe iepe și să lege mînzii la gura peșterii.</p>
               <p>Și așa făcură, și intră Alexandru în peșteră și strigă pristavul în peșteră :</p>
               <p>— Tot voinicul să scoată ceva din peșteră : pămînt, pietriș, lemne sau ce va găsi, și cine va scoate puțin căi-se-va, și cine va scoate mult, iară căi-se-va.</p>
               <p>Și umblară în peșteră o zi și o noapte și scoaseră iepele din peșteră afară la mînzi, și scoaseră aur și argint mult și pietre nestimate, și zise Alexandru :</p>
               <p>— Să împărțiți toți frățește !</p>
               <p>Deci cei ce nu scosese nimic căitu-s-au, și cei ce scosese mult încă se căiră, căci împărțiră cu cei ce nu scosese nimic.</p>
               <p>De acolo merse cinci zile, și ajunse la un iezer cu apă limpede și dulce ca zaharul, și puse tabăra acolo. Alexandru merse la iezer să se scalde și intră în iezer, iară un pește mare sări și se repezi la Alexandru să-l mînînce. Alexandru văzu peștele, și fugi iute afară la uscat. Apoi se întoarse la el, cu oșteni, și-l împresură și-l ucise. Și era peștele cu solzi de aur, și-l spintecară, și găsiră în inima lui o piatră nestimată, era mare cît un ou de gîscă, și o puseră în suliță și lumina ca soarele prin. tabără. Iară peste noapte ieșiră din apă niște fete frumoase cu părul pînă la pămînt, și umblau prin mijlocul oștilor, și plîngeau niște plîngeri minunate, cu niște glasuri ciudate, și grăiau :</p>
               <p>— O, dragul nostru împărat, cum te ucise Alexandru-împăratul!</p>
               <p>Și cu mare jale plîngeau.</p>
               <p>De acolo merse o sută de zile și ajunse la o biserică ce se chema „Hramul soarelui”. Și merse Alexandru la acea biserică, și se închinară lui Savaot Dumnezeu, și văzu acolo scripturi, și ceti Alexandru slovele și ziceau așa : „Să știi, Alexandre, că vei lua toată lumea și de moarte nu vei scăpa, că te vor otrăvi cei ce slujesc ție. Alexandru se clăti foarte și mult plînse și zise :</p>
               <p>— O, moarte necredincioasă și lume înșelătoare ! Cum mîngîi pe oameni și apoi îi bagi curînd sub pămînt pe toți.</p>
               <p>De acolo merse zece zile, și ajunse la o țară cu niște oameni cu un picior și cu o mină, și cu un ochi, și cu coadă de oaie, și prinse Alexandru mulți din ei, și grăiră : </p>
               <p>— Împărate Alexandre, milostivește-te spre noi, că sîntem niște oameni mișei cum ne vezi împărăția-ta!</p>
               <p>Și se milostivi Alexandru, și-i iertă și le dete drumul. Și merse Alexandru pe o vale, și era trist pentru moartea lui. Iară acei oameni se suiră intr-un munte înalt, și strigară :</p>
               <p>— Împărate ! Cum fuseși de înțelept, și noi te înșelarăm.</p>
               <p>Iară Alexandru stătu, și erau zece zile de cînd nu rîsese, că era pentru moartea lui scîrbit ; atunci rîse și zise :</p>
               <p>— Întrebați cum m-am înșelat ?</p>
               <p>Și strigară de jos, și răspunseră de sus, grăind :</p>
               <p>— Carnea noastră e mai dulce decît toate cărnurile, și pieile noastre nu le taie sabia, nici frece săgeata printr-însele, și mațele noastre sînt pline de mărgăritare și de pietre scumpe, și în inima noastră este piatră nestimată ca un ou de gîscă.</p>
               <p>Iară Alexandru zise :</p>
               <p>— Adevărat că toată paserea pe limba ei piere ! Și porunci Alexandru : Ocoliți muntele, călăreți,  iară pedestrașii să se suie în munte cu ogarii, și cu leii și cu pardoșii !</p>
               <p>Și așa făcură. Și prinseră vii o sută de mii de aceia, și zise să-i jupoaie, și-i jupuiră pe toți, și mîncară tatarii carnea.</p>
               <p>De aici ajunseră la hotarul lui Por-împăratul ; iară Por-împăratul auzi că vine Alexandru spre el, și scrise carte :</p>
               <quote>„Eu Por-împăratul a toată lumea, cel ce luminez ea soarele, întocmai cu Dumnezeu, scriu ție, Alexandre. Au te-ai sumețit că ai biruit pe Darie și i-ai luat împărăția? Să știi că cu acea nebunie, și cu sumeția ta pierde-vei capul tău, oștile tale și țara ta ! Dară nu socotești tu că dinaintea mea nu vei scăpa nici în Macedonia, nici în toată lumea ? Ci-ți socotește nebunia ta, și-ți cere iertăciune de la mine, și-ți voi ierta greșala ta, și te întoarce în Macedonia și-mi trimete haraciurile de la toate țările cîte ai luat. Iară de nu vei face așa, nu vei scăpa dinaintea mea nici in Macedonia, nici în toată lu-mea.“</quote>
               <p>Alexandru ceti cartea și clăti cu capul, și scrise altă carte lui Por :</p>
               <quote>„Eu Alexandru, împăratul peste toți împărații, și a toată lumea împărat, nu cu vrerea mea, ci cu Voia lui Dumnezeu Savaot, scriu ție, Por-împărate, sănătate ! Tu te lauzi mie, și zici că m-am sumețit pentru Darie; iară Darie încă se potrivea lui Dumnezeu, ca și tine, iară Dumnezeii lui nu-l ajutară. Și să știi că am mers pînă la rai, și acolo am găsit pe Ivant-împăratul, iar el îmi spuse mie că Dumnezeii voștri sînt toți în iad, de se muncesc cu Darie împreună într-un loc. Și cum nu ajutară lui Darie, așa nu-ți vor ajuta nici ție. Și tu te potrivești lui Dumnezeu din cer, iară mai apoi nici unui om nu te vei potrivi, că eu nu pot fugi de tine, ci eu vin la tine cu toate ostile mele, iară tu să ieși cu toate ostile tale, și cu toată sila ta.“</quote>
               <p>Și trimese cartea lui Por-împăratul; apoi scrise altă carte la mumă-sa Olimpiada și la dascălul său Aristotel:</p>
               <quote>„Eu Alexandru, împărat peste toți împărății, scriu la muma mea Olimpiada și la dascălul meu Aristotel. Multă sănătate și viață trimet dumneavoastră; și să mă iertați că în cinci ani carte nu v-am putut trimete, că ne-am depărtat, și am trecut pustii și codri, munți înalți, de ne-am bătut cu oameni sălbatici, și am mers la oameni cât cotul de mari și am ajuns la împărăția lui Era-clie-împăratul, și am mers pînă la Macaron, la-Ivant-împăratul, de am grăit cu el, și mi-a spus că Dumnezeii elinești sînt toți jos în iad de-i muncesc toți dracii; și am mers aproape de rai, și am văzut pe poarta raiului stînd heruvimii și serafimii, jos, străjuind raiul; și-mi ieșiră înainte doi îngeri de mă certară, să nu merg înainte, și m-am întors de la rai pe apa Eufratului, de am ieșit la lume. Și acum sînt pe hotarul Indiei, și voi să mă bat cu Por-împăratul. Și trimeteți-mi și voi carte.“</quote>
               <p>Por-împăratul strînse oștile, și sila lui toată, și găsi opt mii de mii de pedestrași și o mie de lei învățați la război. Și auziră macedonenii și perșii de atîta silă a lui Por, și se spăimîntară, și se sfătuiră să prindă pe Alexandru, și să-l dea lui Por, iară ei să-și ceară iertăciune de la Por și să se întoarcă în Macedonia, și perșii în Persida. Potolomei auzi aceste toate și merse la Alexandru, și-i spuse, iară Alexandru chemă pe macedoneni, și zise tuturor oștilor :</p>
               <p rend="justify">— Oh, dragii mei viteji de toată lumea ! Înțelepți și viteji macedoneni ! Socotiți, fraților, cum luarăm toată lumea și sila lui Darie sparserăm, și multe puteri băturăm, iară astăzi voi vă spăimîntați de niște neharnici și înfricoșați indieni. Cred că Por nu ne va mînca, cum vă pare vouă ; iară dumneavoastră de m-ați urît, ucideți-mă ; de vă pare că vă face Por vreun bine, să mă pierdeți pentru binele vostru. Insă mie așa îmi pare, că de veți pierde pe Alexandru, nici voi nu veți mai vedea Macedonia, că vă vor goni toate neamurile și limbile, și toate țările vă vor ucide, și nu veți rămîne nici unul pînă la Macedonia. Dară nu socotiți că de vom bate noi pe Por, curînd veți vedea Macedonia; și de nu veți merge voi spre Por, eu voi merge singur de mă voi bate cu el, și de-l voi bate eu, voi fi împărat a toată lumea, iară de mă va bate el, toți veți pieri cu urgie.</p>
               <p rend="justify">Iară macedonenii, dacă auziră, ziseră așa :</p>
               <p rend="justify">— Alexandre ! Noi toți vom pieri cu tine ; ci să știi că nu este vina noastră, ci aceasta o făcură perșii, că sînt vecini cu indienii.</p>
               <p rend="justify">Iară Alexandru se mînie pe perși și le puse în-vălituri pe cap și le făcu haine muierești ; și pînă astăzi așa au rămas.</p>
               <p rend="justify">Deci Alexandru porunci scrierea oștilor și află zece mii de mii de călăreți și patru mii de mii de pedestrași; și trimise carte lui Filon la Persida, și ia împărăteasa lui Ruxandra :</p>
               <quote>„Eu Alexandru-împăratul scriu la dragul meu prietin Filon și la draga mea împărăteasă Ruxandra sănătate și voie bună ! Și în ce ceas veți vedea cartea mea, să purcezi, Filoane, cât mai curînd cu oștile tale spre India, că voi să mă bat cu Por-împăratul ; și să vii ziua și noaptea și să-mi trimeți carte înainte, să știu pe unde ești și cînd vei sosi la noi cu oștile !“ </quote>
               <p>Și repezi la Filon olăcari<note xml:id="ftn14" place="foot" n="14">ștafetă</note> cu cartea.</p>
            </div>
            <div type="div2">
               <head>Despre războiul cu Por</head>
               <p rend="justify">Por se sculă cu oștile lui și întîmpină pe Alexandru ; și puse Por înainte zece mii de lei, iar Alexandru o mie de bivoli și o mie de tauri; și se loviră leii cu bivolii și se deteră într-o parte, iară oștile se loviră de față. Alexandru lovi oștile lui Por de trei părți, și deteră în tîmpine și în trîmbițe, si se tăiară toată ziua pînă sara, și se dete Por îndărăt ; și pieriră acolo indienii patru mii de mii, și de-ai lui Alexandru zece mii. Iară Por-împăratul dacă văzu cît a fost războiul de crîncen, își chemă boierii lui, și zise :</p>
               <p rend="justify">— Oh, dragii mei viteji ! Acum ce voi face, că iată ne băturăm și cu Alexandru, și nu-l puturăm birui ?</p>
               <p rend="justify">Ei ziseră :</p>
               <p rend="justify">— Să aducem elefanți, să facem poduri pe ei și să urcăm pe unul cîte douăzeci de arcași și să-i punem înainte.</p>
               <p rend="justify">Deci puseră cîte douăzeci de arcași pe o sută de elefanți, și-i așezară înainte, și plecară la război. Alexandru puse înainte o mie de cămile iot cu clopote, și două mii de catîri tot cu clopote ; iară elefanții se spăimîntară de vuiet și săriră înapoi și loveau oastea lui Por, și se rupseră podurile, și omorîră pe toți arcașii. Iară oștile se loviră de față și se tăiară pînă sara și se dete Por înapoi, și trecu apa Eufratului, și puse tabără acolo și sparseră podurile ; și pieriră acolo de-ai lui Por patru mii de mii, și de-ai lui Alexandru zece mii.</p>
               <p rend="justify">Filon sosi cu oastea lui odihnită, o sută de mii, și aduse și o sută de mii de cămile încărcate de bucate, să fie de toată treaba oștilor, și o sută de mii de catîri tot cu galbini, și cu taleri, să dea oștilor, și-i aduse stema de aur, de la împărăteasa lui. Alexandru se veseli dimpreună cu toate oștile ie sosirea lui Filon, și zise Filon :</p>
               <p rend="justify">— Alexandre-împărate ! Nu trebuiește să stai și să aștepți pe Por, că Por cît stă tot gîndește și se pregătește, și vin oștile din toate părțile ; ci mă lasă pe mine cu oastea mea cea odihnită să-l lovesc cum știu.</p>
               <p rend="justify">Alexandru zise :</p>
               <p rend="justify">— Dară apa Eufratului cum o vei trece ?</p>
               <p rend="justify">Filon răspunse :</p>
               <p rend="justify">— Cum vei vedea împărăția-ta !</p>
               <p rend="justify">Alexandru zise :</p>
               <p rend="justify">— Pas cu Dumnezeu !</p>
               <p rend="justify">Și zise Filon :</p>
               <p rend="justify">— Tot călărețul să puie cîte un pedestraș călare după el!</p>
               <p rend="justify">Și așa făcură. Și pe cînd ședea Por la masă să prînzească, Filon dete în Eufrat cu oștile, repede, iară apa ieși toată pe uscat, și cei dintâi se udară, iară cei dinapoi trecură pe uscat, și loviră pe Por fiind la masă, fără de veste ; și începură a se tăia. Iară Alexandru, dacă văzu așa, făcu și el ca și Filon, și trecu apa ; și loviră pe Por de trei părți, si se bătură pînă sara ; și începură indienii a se risipi, iară macedonenii a-i goni și a-i tăia cum se taie ; iară Por plecă a fugi la India cetate, și plîn-gea cu amar, și grăia :</p>
               <p rend="justify">— O, vai de mine ! Nevoiașul de mine ! Cum puternicii căzură și neputernicii se ridicară ! Cum macedonenii veniră spre Darie, și-l uciseră, și la mine veniră și mi se puseră ca scaiul în cap, și sila mea o sparseră, și nici apa Eufratului nu-i putu opri !</p>
               <p rend="justify">Și se duse Por la cetatea sa, iară Alexandru îi gonea oștije, și mulți pieriră și mulți prinse vii, și pe toți îi iertă.</p>
               <p rend="justify">Alexandru căzu pe hotarul lui Por, și zise :</p>
               <p rend="justify">— Să prade țara lui Por !</p>
               <p rend="justify">Iară Por-împăratul trimise cărți pe la toate limbile păgîne, la douăzeci și patru de limbi, la răsărit :</p>
               <quote>„Scriu eu Por-împăratul la ai mei frați și buni prietini, sănătate ! Și să știți că au venit macedonenii și m-am bătut cu ei de trei ori și mă biruiră, și puterea mea sparseră; și vă rog, fraților, să-mi veniți întru ajutor, că de mă vor bate pe mine, nici voi nu veți scăpa dinaintea lor ; și să săriți cât mai curînd !”</quote>
               <p>Limbile, dacă auziră așa, săriră în ajutor și merseră la Por-împăratul cu patru mii de mii de oameni. Iară Alexandru trimese pa Filon cu carte la Por :</p>
               <quote>„Scriu eu Alexandru, împăratul peste toți împărații, ție, Por-împărate, sănătate ! Și să știi că capul plecat nu-l prinde sabia niciodată. Așa tu, închină-te mie și să fii în pace, și-ți ține împărăția, și-mi trimete haraci și oaste pe an; iar de nu vei face așa, noi să ne batem amîndoi, căci ție nu-ți este milă de indieni, iar mie îmi este milă de macedoneni ; căci este și păcat să moară toți vitejii pentru noi. Ci să ieșim amîndoi din tabără singuri, și să stea oștile pe loc, pînă ne vom bate amîndoi, și de mă vei bate, tu vei fi împărat a toată lumea, iară de te voi bate, eu voi fi împărat a toată lumea !“</quote>
               <p rend="justify">Filon merse sol la Por, și-i zise Por :</p>
               <p rend="justify">— Tu ești Filon ?</p>
               <p rend="justify">El răspunse :</p>
               <p rend="justify">— Eu sînt!</p>
               <p rend="justify">Por zise</p>
               <p rend="justify">— Filon, închină-te mie, căci de astăzi Alexandru ucis este de mine ; iar tu te închină mie, și să-ți dau fata mea, și din împărăția mea jumătate !</p>
               <p rend="justify">Filon zice :</p>
               <p rend="justify">— Nici lumea toată nu mă va despărți de dragostea lui Alexandru !</p>
               <p rend="justify">Por zise :</p>
               <p rend="justify">— Pasă și spune lui Alexandru să iasă să ne lovim amîndoi cum a zis el, și să stea oștile pe loc !</p>
               <p rend="justify">Și merse Filon la Alexandru, și spuse că Por este gata să se lovească. Alexandru întrebă :</p>
               <p rend="justify">— Ce viteaz este Por ?</p>
               <p rend="justify">Filon zise :</p>
               <p rend="justify">— Are trupul de cinci coți, dar este putred ; iar bun viteaz este ; ci pasă, Alexandre, că-l vei bate, că norocul tău mare este și Dumnezeu Savaot puternic este !</p>
               <p rend="justify">Alexandru îngenunche și se rugă lui Dumnezeu și zise :</p>
               <p rend="justify">— Dumnezeul tuturor Dumnezeilor, cela ce te măresc heruvimii și serafimii, Savaot Dumnezeu, ajută-mi astăzi împotriva lui Por-împăratul !</p>
               <p rend="justify">Și își luă platoșa și își puse coiful în cap, apucă sulița și încălecă pe Ducipal, și ieși din mijlocul oștilor. Și se întîlni cu Por ; și se izbiră cu sulițele, și se frînseră sulițele, și scoaseră buzduganele și se loviră de cîte zece ori în cap. Por scoase sabia. Alexandru stătu și grăi :</p>
               <p rend="justify">— Por-împărate ! Cred că noi n-am grăit așa.</p>
               <p rend="justify">Por stătu și zise :</p>
               <p rend="justify">— Cum ?</p>
               <p rend="justify">Alexandru zise :</p>
               <p rend="justify">— Să stea oștile pe loc, pînă ne vom bate amîndoi.</p>
               <p rend="justify">Por se întoarse înapoi să certe oștile ; iar Alexandru strînse pe Ducipal și scoase hangerul și-l lovi subțioară prin încheieturile platoșelor, și-l junghie pe Por, iar Ducipal luă pe calul lui Por cu gura de cerbice și-l răsturnă jos ; iar Por căzu de pe cal; și muri acolo Por-împăratul. Iar indienii dacă văzură așa, plecară a fugi, iar Alexandru a-i goni, și-i tăia cum se taie. Și pieriră acolo indieni trei mii de mii, și ceilalți se închinară lui Alexandru ; iar limbile cele păgîne fugiră și scăpară prin țările lor.</p>
               <p rend="justify">Pe Por-împăratul îl puse Alexandru în căruța lui cea de aur și-l duse la cetatea lui în India, cu toate oștile. Iar împărăteasa lui Por ieși înainte cu zece vlădici și cu zece mii de popi, și-și sfîșie împărăteasa lui Por contășul pînă la pămînt, și se despleti, și cu zece mii de fete, tot despletite, plângea cu jale mare. Alexandru porunci de-i puseră lui Por stema în cap și-l așezară în patul de aur, și-l duseră în cetatea lui, și-l îngropară cu cinste mare, învălit cu caftan de aur; și se săvîrși Por în luna lui iunie în douăzeci și șapte de zile, în India, în scaunul lui. Și era cetatea lui Por de patru ori cît bate săgeata, și păreții tot poleiți cu aur, și acoperămîntul cu aur'și trei sute de stâlpi de marmură tot poleiți, și patru mii de pietre nestimate, de luminau toată noaptea ca soarele, și alte cîte n-am putut scrie, nici n-am văzut nică-ierea, și nu va fi auzit nimenea, nici cu mintea va fi gîndit. Și începură a scoate vistieriile lui Por, și scoaseră o sută de mii de cai hrăniți arăpești, o sută de mii de cai indienești tot cu țoluri de ma-tasă, și scoaseră zece mii de lei tot cu zgarde de aur și douăzeci de mii de lei toți învățați, și douăzeci de mii de pardosi, și scoaseră zece mii de săbii ferecate cu aur, și scoaseră o sută de mii de blide de aur, și scoaseră o sută de mii de potire de aur, și scoaseră o sută de mii de elefanți, și două sute de mii de cămile, și două sute de mii de catîri, și o sută de mii de boi înjugători, și douăzeci de mii de șoimi și zgripțori, și zece mii de ogari, și cinci mii de case pline de galbini, și zece mii de case pline de argint. Și șezu Alexandru acolo un an, și se veseliră macedonenii cu indienii ca frații și dete împărăția Indiei lui Antioh-voievodul.</p>
            </div>
            <div type="div2">
               <head>Despre țara amazoanelor și alte cuprinsuri și împărății</head>
               <p rend="justify">Alexandru plecă cu oștile spre țara amazoanelor, și acolo împărățea o muiere peste muieri, iar bărbații erau afară din cetate, și robeau ei muierilor, și le luau dijmă și dări. Și pe împărăteasă o chema Talistrada. Alexandru trimese sol și scrise carte așa :</p>
               <quote>„Eu Alexandru, împăratul peste toți împărații, scriu ție, împărăteasă Talistradă, sănătate ! Și să știi că am luat împărăția lui Darie și-a lui Por, și pînă la voi am venit cu puterea mea, să-ți zic ție să te închini mie și să-mi trimeți haraci și oaste pe an, și să fii în pace pe moșia ta: iar de nu vei vrea să faci așa, eu voi veni la voi și mult rău vă voi face.“ </quote>
               <p>Talistrada ceti cartea și scrise alta lui Alexandru așa :</p>
               <p>„Eu Talistrada, împărăteasa amazoanelor, scriu la marele împărat Alexandru, sănătate ! Și să știi cum ne este viața noastră: noi avem cetatea în ostrov, și noi muierile în ostrov locuim, iar bărbații noștri șed afară și lucrează, și cil agonisesc ei, noi luăm; și vin la noi de șed cu noi treizeci de zile, și atuncea ne mărităm și însurăm, și apoi iar se duc la țară ; iar eu am oaste cincizeci de mii de muieri călărețe cu sulițe, și douăzeci de mii de pedestrașe cu săgeți, și cine vine la noi, ieșim înaintea lor; și ne batem noi cu vrăjmașii noștri și, dacă-i biruim, noi ne întoarcem, iar bărbații noștri ies înaintea noastră și se veselesc. Și acum așa ne pare, să ne batem cu tine și ce va da Dumnezeu ; și să ne aștepți la podgorie, că vom ieși la voi cu război!“</p>
               <p rend="justify">Și trimese cartea lui Alexandru.</p>
               <p rend="justify">Alexandru ceti cartea și scrise altă carte Talistradei :</p>
               <quote>„Eu Alexandru, împăratul peste toți împărații, scriu ție, Talistradă, sănătate ! Și să știi că am luat toată lumea cu război, iar cu voi de nu mă voi bate, rușine îmi va fi; iar de-ți va fi voia să-ți rămîie ostrovul și cetatea pustii, și voi să pieriți toate, voi ieșiți la podgorie, unde ai zis tu.“</quote>
               <p rend="justify">Talistrada ceti cartea și scrise altă carte :</p>
               <quote>„Marelui împărat Alexandru, sănătate ! Iți dau știre că oarecum înțelesei că te vei bate cu mine : iar eu nu cred că vrei să te bați cu muierile, căci de mă vei bate, nici o cinste nu-ți va fi, iar de te voi bate eu pe tine, mai mare rușine nu vei fi petrecut nicăierea; ci eu te rog pe împărăția-ta să te milostivești spre noi și să ne primești darul ce ți-am trimes, și îți voi trimete haraci și oaste pe an.“</quote>
               <p rend="justify">Și trimese lui Alexandru plocon o sută de mii de fete frumoase, tot cu haine roșii și cu cununi de aur pe cap, și tot pe cai albi, și merserâ cu solul lui Alexandru, și se închinară așa, cît se mirară toți de așa fete frumoase. Și stăteau înaintea lui Alexandru. Iar Potolomei era glumeț și grăi lui Alexandru :</p>
               <p>— Împărate ! Dacă nu-mi dai altă împărăție, dă-mi aceste fete, să le fiu căpitan, să-mi petrec vremea cu ele.</p>
               <p>Alexandru rîse și zise :</p>
               <p>— O, dragul meu Potolomei, nu te voi pune căpitan peste ele, iar de îți trebuie una din ele, ia-ți, că-ți va ajunge, și-ți va și rămîne, măcar că ești tu voievod !</p>
               <p>Deci rîseră toți, iar Potolomei grăi :</p>
               <p>— Împărate ! Mă tem că-ți este mai frică ție decît mie, și mă tem că iar ie vei trimete întregi înapoi.</p>
               <p>Alexandru zise :</p>
               <p>— Nu-mi este frică de ele, iar așa îmi e voia să le trimet îndărăt, că nouă nu ne trebuiesc fete,  că multe femei văduvitu-le-am și cui va trebui afla-și-va jupîneasă și doamnă.</p>
               <p>Și de aceasta rîseră mult craii și boierii; și trimeseră fetele îndărăt, și dete Alexandru un steag să-l ducă la Talistrada, și cuvînt să-i trimeată haraci și oaste pe an cîte zece mii de călărețe.</p>
               <p>De acolo merse Alexandru la țara mersilor spre Evimitrie-împăratul. El auzi, și se sculă cu ostile lui spre Alexandru, și cu alte limbi păgîne, și făcu război mare, și bătu Alexandru pe Evimitrie, și-l tăiară, și-i sparseră cetatea, și-i prădară țara, și-i luară mult aur și argint, iar limbile cele păgîne fugiră la munți înalți ; iar Alexandru îi goni, iar limbile intrară în munte și fugiră pînă la o peșteră mare. Și îi goni Alexandru cincisprezece zile peste munți, și se întoarse Alexandru îndărăt și stătu la gura muntelui, și puse tabăra acolo și făcu rugăciune cătră Dumnezeu, și îngenunche Alexandru și zise :</p>
               <p>— Domnul Dumnezeilor ! Cela ce te odihnești pe heruvimi, și te măresc serafimii, cela ce ai făcut cerul și pămîntul, toate văzutele și nevăzutele, Savaot Dumnezeu, rogu-te eu, robul tău, ascul-tă-mă astăzi pe mine păcătosul, căci cu voia ta biruii pe toți împărații și toată lumea și acum poci să zici tu acestor munți să vie unul cătră altul, să închidă aceste limbi păgîne, să nu mai iasă la lume !</p>
               <p>Și într-acel ceas (o, preaminunate Doamne !) veniră munții unul cătră altul, aproape de doisprezece coți, de nu se împreunară. Și văzu Alexandru voia lui Dumnezeu și mulțămi lui Dumnezeu și zise ostașilor să zidească din munte și pînă în munte. Și zidiră cu piatră, și spoiră cu cioaie<note xml:id="ftn15" place="foot" n="15">aliaj de aramă, zinc, plumb și cositor.</note>  și cu aramă, și cu amestecături, cât nu putea arde nici focul, și dinăuntru zidiră cale de șaptesprezece zile, din afară așijderea, și puseră un clopot mare în vîrful muntelui, cu meșteșug : și cînd batea vîntul, el se trăgea singur, și cînta foarte tare, și cînd veneau limbile să iasă la lume, ele auzeau clopotul, și le părea că este Alexandru acolo, și se temeau și fugeau îndărăt la pustie ; și se chemau acele limbi : goți, magoți, agar, axos, divis, xotin, xanarte, xasan, climand, taanii, xeanii, martatin, hohanii, agramantii, amflig, psoglov, faracii, iarați, sisochia, nichienii și lescrătinii. Și așa se spunea, că vor ieși acele limbi în zilele lui Antihrist și se vor închina lui, și vor fi mîncători de creștini cu ovreii și cu țiganii cei păgîni, și vor mînca copiii oamenilor, și părinții se vor uita cu ochii lor cum îi frig și-i mînîncă ; așa vor face acele limbi în zilele lui Antihrist, în trei ani.</p>
               <p rend="justify">Alexandru porni cu oștile în țara Mastridului, și într-acea țară era o cetate intr-un deal înalt și o ținea o împărăteasă, și avea doi feciori, pe nume Candusal și Dorit, și amîndoi erau crai, unul domnea Averidul, altul ținea altă țară și muma lor domnea Amastridul; și acea cetate era minunată, că nu era nici o cetate ca aceea în lume, că era numai din pietre scumpe și nestimate, fără lut și fără var. Și trimese Cleofila un zugrav bun să zugrăvească chipul lui Alexandru, și zugravul aduse împărătesei chipul zugrăvit, și-l ascunse ea într-o cămară mică. Alexandru merse la Mastrid, spre feciorul Cleofilei, la Candusal-craiul. Candusal se spăimîntă de Alexandru, și fugi cu totul la mumă-sa Cleofila ; și-i fu a trece pe la Evagrid, iar Evagrid-împărat auzi că fuge Candusal-craiul și-i ieși înainte cu oaste, și-l bătu și-i luă avuția, și muierea și o fată.</p>
               <p rend="justify">Iar Candusal fugea și plîngea, și se gîndi el să dea prin străjile lui Alexandru, și dete și-l prinseră străjile, și-l duseră la Alexandru ; iar Alexandru auzi că aduc pe feciorul Cleofilei, și după ce-l duseră la Alexandru, el chemă pe voievozi și puse pe Antioh în scaunul lui, iar Alexandru sta cu alți voievozi în vorbe ; și aduseră pe feciorul Cleofilei, și se închină la Antioh. El întrebă :</p>
               <p rend="justify">— Ce om ești, de unde ești și cum te chiamă ?</p>
               <p rend="justify">El zise :</p>
               <p rend="justify">— Alexandre-împărate ! Eu sînt ca omul acela ce fugea de un leu, și se sui într-un copac ca să  scape de moarte, iar cînd căută pe copaci în sus, deasupra lui văzu un șarpe pogorîndu-se la el să-l mînînce ; și căuta să fugă în jos și sta leul la rădăcina copacului; iar copacul era pe malul unei ape, și vru să saie în apă, și văzu în apă un crocodil căscînd gura, ca, cum va sări din copac, să-l înghită : așa mi se întîmplă și mie astăzi. De frica ta fugii, și Evagrid mă lovi, și-mi luă avuția fata mea, și de el scăpai și prin străjile împărăției-tale dădui, și mă prinseră, și mă aduseră la împărăția-ta: și sînt feciorul Cleofilei, și mă chiamă Candusal.</p>
               <p rend="justify">Alexandru zise :</p>
               <p rend="justify">— De vreme ce ai văzut fața mea nu vei pieri, și-ți voi da pe Antioh-voievodul cu oaste să meargă cu tine la Evagrid-împăratul și-ți vor scoate pe fiii tăi, și muierea, și tot ce-ți va fi luat.</p>
               <p>Atuncea Candusal sărută picioarele lui Alexandru și zise :</p>
               <p>— O, Alexandre-împărate ! Pentru aceea te-a pus Dumnezeu împărat a toată lumea, căci ești milostiv spre greșiții tăi !</p>
               <p>Alexandru chemă pe Antioh și-l învăță ca pe o slugă și-i zise :</p>
               <p>— Pas, Antiohe, cu acest crai, să iei oaste o sută de mii, să te bați cu Evagrid, și să iei țara și să scoți muierea acestui crai, și ce va fi luat să-i dea, și dacă vei veni, eu te voi mîna cu acest crai sol la mumă-sa.</p>
               <p>Și se închinară lui Alexandru și-și luară ziua bună, și luară oaste și se duseră la Evagrid-împăratul. Iar Evagrid-împăratul îi ieși înainte cu oaste, și-l lovi foarte tare, și-l bătu Antioh degrab’. Și-i sparse oastea și-i pradă țara, și scoase muierea lui Candusal și feciorii, și tot ce-i luase Evagrid Și trimese Candusal muierea la mumă-sa Cleofila și el merse cu Alexandru la tabără, și se închinară cu slujbă la Antioh, și zise Antioh :</p>
               <p>— Păsați acum amîndoi la mumă-ta, Cleofila-împărăteasa, și-i spuneți să se închine mie și să-mi trimeată haraci și oaste pe an, și de nu va vrea așa, eu voi veni cu toată sila mea și o voi bate. și-i voi prăda țara, și voi sparge cetatea, și-și va pierde feciorii și scaunul ei !</p>
               <p>Și se închinară și-și luară ziua bună, și se prinse Antioh frate cu Candusal, și plecă Antioh sol la Cleofila-împărăteasa ; și merseră trei zile. Și zise Candusal :</p>
               <p>— Frate Antioh ! Drept acest loc este o peșteră, și zic oamenii că se muncesc în ea Dumnezeii  elinești și împărații.</p>
               <p>Antioh zise :</p>
               <p>— Rogu-te, frate, spune-mi unde-i, să ne abatem să vedem !</p>
               <p>Și se abătură, și zise Antioh :</p>
               <p>— Să știi, frate, că voi să intru în peșteră să văd.</p>
               <p>Candusal zise :</p>
               <p>— Nu intra, frate, că nu știi ce se va întîmpla,  că au intrat și alții și n-au mai ieșit, și care au ieșit încă au ieșit nebuni ! Nu intra, frate, rogu-te ;  că de ți se va întîmpla moartea acolo, eu unde voi scăpa de Alexandru ? Va zice că te-am ucis eu.</p>
               <p>Antioh răspunse :</p>
               <p>— Nu griji tu de asta !</p>
               <p>Și intră în peșteră, și merse și dete de o lumină frumoasă, și-l  întîmpinară doi draci ducînd un mugure pe o prăjină și ziseră :</p>
               <p>— Vezi ce se află pe la noi ?</p>
               <p>Și mai merse înainte și văzu doi draci ducînd o  găoace de nucă într-o prăjină ; și mai merse mai înainte, și-i ieșiră înainte două gadini cu obrazele ce lei, și se spăimîntă Antioh și se rugă lui Savaot Dumnezeu, și fu fără frică ; și merse mai înainte și văzu pe Dumnezeii elinești muncindu-i doi draci, pe Apolon și Amon, și văzu oameni mulți legați, și văzu niște șerpi, și sub șerpi gîlceavă multă și urlete mari ; și merse mai înainte, și văzu pe Sahnos-împăratul legat, și zise acesta :</p>
               <p>— Eu sînt Sahnos-împărat, ce eram împărat a toată lumea, și vrusei ca să merg pînă la rai și mă uciseră oamenii sălbatici, și vei fi văzut obrazul meu într-un stîlp de piatră !</p>
               <p>Alexandru zise :</p>
               <p rend="justify">— Spune-mi, acei oameni legați ce oameni sînt ?</p>
               <p rend="justify">El zise :</p>
               <p rend="justify">— Fost-au toți oameni ca și tine și pentru trufia si mărirea lor ei se muncesc aici pînă la al șaptelea veac, apoi vor merge la tartar în veci netrecuți.</p>
               <p rend="justify">Iar Alexandru zise :</p>
               <p rend="justify">— Dară acele gadini cu obrazele de leu, ce sînt acelea ?</p>
               <p rend="justify">El zise :</p>
               <p rend="justify">— Aceia au fost domni și boieri nemilostivi, pentru aceea i-a făcut Dumnezeu cu obrazele de leu, și se vor munci în veci.</p>
               <p rend="justify">Și iar întrebă Alexandru :</p>
               <p rend="justify">— Iar acolo unde erau șerpi mulți, ce este acolo ?</p>
               <p rend="justify">Sahnos zise :</p>
               <p rend="justify">— Acolo stau sufletele păcătoșilor, și se muncesc. Ci mergi, Alexandre, înainte că vei vedea și pe socrul tău Darie și pe Por-împăratul !</p>
               <p rend="justify">Și merse Alexandru înainte și văzu pe Darie legat ; și cînd îl văzu Darie, începu a plînge și zise :</p>
               <p rend="justify">— O, Alexandre ! Au și tu ai venit aici ?</p>
               <p rend="justify">El zise :</p>
               <p rend="justify">— N-am venit să locuiesc cu voi aici, ci să văd, și iar mă voi duce de la voi !</p>
               <p rend="justify">Și zise Darie :</p>
               <p rend="justify">— O, preaînțelepte Alexandre ! Cum îți dete Dumnezeu să vezi toate, cele văzute și nevăzute ! Și spune-mi, fătul meu, cum locuiești cu fata mea Ru.xandra ? Și cum petreci cu persienii ? Și cum cinstești pe soacra ta ?</p>
               <p rend="justify">Alexandru zise :</p>
               <p rend="justify">— Nu te îngriji de vii, ci te îngrijește de morți, iar fata ta este împărăteasă a toată lumea și soacra mea îmi este mamă, iar Persia petrece cu mine ca și cu tine !</p>
               <p rend="justify">Darie zise :</p>
               <p rend="justify">— Mergi, Alexandre, înainte că vei găsi pe Por, legat în verigi de fier.</p>
               <p rend="justify">Și zise Alexandru :</p>
               <p rend="justify">— O, mare Por-împărate, cum te potriveai lui Dumnezeu, iar acum ești legat în iad.</p>
               <p rend="justify">Iar Por zise :</p>
               <p rend="justify">— Așa se vor munci toți împărații și domnii pămîntului, și tu să te păzești să nu te potrivești lui Dumnezeu, că și tu vei veni aci !</p>
               <p rend="justify">Și de acolo se întoarse și ieși afară, și găsi pe Candusal plîngînd, și dacă-l văzu îl apucă în brațe și-l sărută dulce, și-i zise :</p>
               <p rend="justify">— O, dragul meu Alexandru! Dar cum de zăboviși atîta, că eu rău mă spăimîntai ?! Ci mulțumesc lui Dumnezeu că ești sănătos.</p>
               <p rend="justify">Și purceseră, și zise Candusal :</p>
               <p rend="justify">— Spune-mi, ce-ai văzut în peșteră ?</p>
               <p rend="justify">Și răspunse Alexandru :</p>
               <p rend="justify">— Văzui doi draci ducînd o nucă într-un loc și ziseră acei draci că este munca sufletelor acolo.</p>
               <p rend="justify">Și spuse toate cîte văzuse, și merseră și sosiră la Cleofila-împărăteasa. Iar ea auzi că vine sol de ia Alexandru cu feciorul ei Candusal și se împodobi și-și puse stema în cap, care era tot cu pietre nestimate, și ieși cu boieri și cu vlădici, și era acea împărăteasă frumoasă : și se întîmpină cu solul și cu fiul său Candusal, și dacă văzu Alexandru-impăratul pe Cleofila, îi păru că este mumă-sa Olimpiada, și se sărutară amîndoi dulce și merse ia cetate, și descălecă Alexandru de pe cal, și-l ospătă intr-acea zi. Iar a doua zi luă împărăteasa pe Alexandru de mînă, și-l băgă într-o casă tot cu aur învălită, și cu mărgărintar împodobită, și scaunele tot de aur, și masa de diamant piatră, și pe masă pahare de antrax, și de smarand, și de safir, și de porfiragda, și de hrisodat și de cristal, și intr-acea casă curgea o apă mică și dulce ca zaharul, și frumoasă ca aurul, și-l băgă într-altă casă, și era tot cu pietre nestimate, și cu mărgă-rintar împodobită, și lumina ca soarele. Și de acolo intrară într-altă casă, și era cioplită de lemn ce se chiamă ivansa și alt lemn ce se chiamă maisapi, și acel lemn nici focul nu-l arde ; și intrară într-altă casă de lemn de bulica și de ivanit, și de hiparos, și era pusă în măiestrie, pe niște fuse, și începură casele a se învîrti și a se sui în sus, și iar a se pogorî în jos ; și dacă văzu Alexandru așa, mult se miră și zise :</p>
               <p rend="justify">— Oh, împărăteasă, acest lucru ar trebui să fie la Alexandru-împăratul.</p>
               <p rend="justify">Ea zise :</p>
               <p rend="justify">— Bine zici, Alexandre, să fie la tine acest lucru, ci va fi la mine ca și la tine.</p>
               <p rend="justify">Alexandru zise :</p>
               <p rend="justify">— Nu sînt eu Alexandru, ci mă chiamă Antioh.</p>
               <p rend="justify">Împărăteasa zise :</p>
               <p rend="justify">— Ce-ți grăii eu că tu ești Alexandru ?</p>
               <p rend="justify">Și-l luă de mână și-l băgă într-o casă mică, și acolo era zugrăvit chipul lui Alexandru și zise ea :</p>
               <p rend="justify">— Caută aci de vezi cine e zugrăvit. Și zise împărăteasa : Alexandre, cum ai vrut intrat-ai ! Iar cum vei vrea nu vei ieși.</p>
               <p rend="justify">Iar Alexandru răcni ca un leu și-și schimbă fața și-și apucă hangerul, și o luă de mână și zise Alexandru :</p>
               <p rend="justify">— Eu voi ieși de aci sau nu voi ieși, iar tu nu vei mai ieși de aci ; iar eu voi ieși și pe feciorii tăi junghia-voi și voi pieri cu ei ; și oștile mele casele tale vor sparge pînă în pămînt, și țara toată îți vor prăda.</p>
               <p rend="justify">Iar împărăteasa strînse pe Alexandru în brațe și zise :</p>
               <p rend="justify">— Nu te teme, nici te spăimînta, că nu sînt eu așa nebună cum ți se pare ție, că cel ce te va ucide pe tine fi-va dușman a toată lumea, că pentru tine stă toată lumea în pace, și capul tău este peste toate capetele, și un păr din capul tău plătește toată lumea ; ci eu voi să te încerc ca și mama ta Olimpiada, să nu te mai faci sol, că vezi că se află oameni de te cunosc ; și eu voi să-mi fii fecior de astăzi înainte, și eu feciorilor mei nu te voi spune, ci te voi cinsti ca pe un împărat și eu îți voi da haraci pe zece ani, și să aibi viață bună cu feciorii mei !</p>
               <p rend="justify">Atunci Alexandru sărută pe împărăteasă și zise :</p>
               <p rend="justify">— Mamă să-mi fii de astăzi înainte.</p>
               <p rend="justify">Într-acest ceas sosi și fiul ei Dorit bătut de oștile lui Alexandru ; și scăpase singur, și fugise la mumă-sa și auzi că a venit sol de la Alexandru, Antioh-voievodul, și era mînios pe Alexandru și pentru că ucisese pe socru-său Por-împăratul. Cum sosi, începu a-l căuta pe sol să-l taie, și auzi mamă-sa de aceasta, și-l închise pe Alexandru într-o casă, și ea ieși afară de se întîmpină cu fiul ei la ușă, și-l luă în brațe, și-i zise :</p>
               <p rend="justify">— Ei, dragul meu Dorit, nu trebuiește să tai solii lui Alexandru, că el a scos pe muierea frăține-tău și pe coconi din robia lui Evagrid-împăratul și i-a trimes la mine cu cinste, și cu sol prea-credincios, cu Antioh-voievodul !</p>
               <p rend="justify">El zise :</p>
               <p rend="justify">— Alexandru ucise o sută de mii de oameni, iar tu nu mă lași să ucid pe un om de-ai lui ?</p>
               <p rend="justify">Iar muierea lui Candusal alergă la bărbatul ei și spuse că vrea Dox-it să taie pe sol; și alergă în grabă Candusal și găsi pe Dorit cu sabia scoasă, țiindu-l mumă-sa în brațe ; și-l lovi cu palma peste ochi, și-i luă sabia din mînă, și zise :</p>
               <p rend="justify">— Nevrednice ! Tu vrei să tai pe solul lui Alexandru, iar el de va apuca sabia, o sută ca tine îi va tăia !</p>
               <p rend="justify">Și mult îi sudui ; și merse Cleofila și scoase pe Alexandru afară și-i împăcă, și se sărutară, și zise Alexandru :</p>
               <p rend="justify">— De-ar ști Alexandru-împărat că taie Cleofila solii, n-ar fi trimes sol la dînsa ; dar de m-ai fi tăiat, tu unde ai fi scăpat de Alexandru ? Nici în pîntecele maicii tale, nici în toată lumea !</p>
               <p rend="justify">Deci se cinstiră, și dărui Cleofila lui Alexandru stema ei fără de preț, și-i dete sabie de iachind-îier, și-i dete o sută de care de galbini haraci pe zece ani. El nu vru să ia, iar Cleofila zise :</p>
               <p rend="justify">— Ia-i, că te vor pricepe feciorii mei ! Și-l luă de grumazi și-l sărută, și zise : Oh, dragul meu Alexandre ! Vrere-aș să te aibi bine cu feciorii mei !</p>
               <p rend="justify">Și iară-l sărută, și trimese feciorii amîndoi cu el, și cu haraci pe zece ani, și-l duseră pînă în tabără, și-l întîmpină Potolomei și Filon, și Antioh, și se sărutară dulce, și ziseră :</p>
               <p rend="justify">— O, dragul nostru împărat Alexandre ! Pentru ce-ți pui capul pentru un păr din cap ? Și pentru ce tulburi toată lumea cu capul tău ? Căci pieri-vei în țări străine ! Să nu mai faci aceasta, să te mai faci sol.</p>
               <p rend="justify">Iar feciorii Cleofilei văzură pe Alexandru șezînd în jeț și grăiră :</p>
               <p rend="justify">— Dacă tu ești Alexandru, noi sîntem morți astăzi !</p>
               <p rend="justify">Alexandru zise :</p>
               <p rend="justify">— Nu veți muri, din pricina mamei voastre Cleofila, și pentru mintea ei, și pentru cinstea ei; ci vă luați haraciul de-l duceți la muma voastră că ea mi-a dat zilele astăzi.</p>
               <p rend="justify">Și îi cinsti și se întoarseră înapoi, și le dete țările lor, și domniile prin țările lor, și ei se întoarseră la mama lor Cleofila. Alexandru făcu acolo ospăț mare, și se veseliră mult și spuse Alexandru ce văzuse la iad și cîte petrecuse la Cleofila, și ce văzuse la dînsa.</p>
            </div>
            <div type="div2">
               <head>Cum a împărţit Alexandru împărăţiile</head>
               <p>Și de acolo intră în Persia la Ruxandra-împărăteasa. Și acolo începu a împărți împărățiile, și domniile și țările pe rînd ; adică lui Antioh îi dete India, împărăția lui Por, la răsărit; lui Filon îi dete Persia, a marelui Darie-împărat; lui Antigon ii dete țara Mersidonului, împărățiile lui Evimitrie-împăratul; lui Filip îi dete toată Asia, și Marea Chilichiei cu ostroavele ; lui Potolomei îi dete Eghipetul, Ierusalimul și Pelagonitul; lui Selevchie îi dete Rîmul; lui Leomedus îi dete Inglitera, și Veneția și Ţara Leșască, iară lui Finec îi dete Ţara Nemțească și Ţara Franțuzească de la apus și toate țările pe rînd.</p>
               <p>Și șezu acolo un an cu Ruxandra-împărăteasa și se veseliră mult; și de acolo se sculă Alexandru cu toate oștile, și merse la marele Vavilon, și șezu in scaun, și într-o noapte văzu în vis venind pe Ieremia prorocul la el, și zicîndu-i :„Fătul meu Alexandre ! Iată că se umplură patruzeci de ani ai împărăției tale ; și se apropiară patru stihii ale trupului tău : hraconi<anchor xml:id="id_footnote21"/>t<note xml:id="ftn16" place="foot" n="16">flegmă</note>, fiere verde, tușă albă și sînge roșu. Junghiul se apropie și spre moarte te va trage ! Și să știi, fătul meu Alexandre, că trupul tău din pămînt este și iar în pămînt va merge, și risipi-se-va, și să știi că toată lumea înconjurat-ai, și moartea ta îți va veni din mâna celui ce-ți slujește, de la dînsul, din vasul cel amar o vei bea ; și-ți împărțește împărățiile și-ți întocmește ostile, că trupul tău mort va rămînea, iar sufletul tău viu va merge înaintea lui Dumnezeu, și-l va trimete unde va fi voia, și să știi că corpul tău risipi-se-va, și la a doua venire a lui Dumnezeu se va împreuna sufletul cu trupul, și vor învia toți morții, și să mă crezi, Alexandre, că va să intre sufletul în trup la înfricoșată judecată, unde se vor pune scaunele, și va ședea domnul în jeț de aur, și vor sta heruvimii și serafimii împrejurul judecătorului, și vor lua drepții viața de veci, iar păcătoșii vor intra în munca de veci, care muncă nu are sfîrșit niciodată. Iară drepții fiind sub mila lui Dumnezeu se vor veseli : acolo nu va fi nici însurare, nici măritare, ci vor fi toți deopotrivă, adică ca de treizeci de ani ; și de atunci se vor cunoaște toți prietenii, și să știi că mă vei vedea și mă vei cunoaște acolo înviat, ca și aicea !“</p>
               <p>Și nu știu ce se făcu Ieremia prorocul. Alexandru se deșteptă din somn, șezu în pat și-și puse stema pe pernă și plîngea cu jale și cu amar, și i se făcu inima ca o corabie cînd o bat vânturile prin mijlocul mării. Iar Potolomei și Filon merseră de dimineață la Alexandru, și-l găsiră plîngînd cu jale, și se apropiară de el și plînseră și ei, și-l întrebară, și-i ziseră :</p>
               <p>— Oh, Alexandre ! Pentru ce-ți dai bucuria primejdiei și te întristezi ?</p>
               <p>Alexandru le spuse ce văzuse în vis și ce-i spusese Ieremia prorocul, și vrură ei să-l mîngîie și grăiră :</p>
               <p>— Alexandre, nu trebuie să te întristezi pentru visele de. noapte, că noi nu credem visele ; așa ne pare nouă, că omul visează, căci doarme mult ; și nu trebuie omul înțelept să doarmă mult, că se umezesc creierii capului și visează multe; căci trupul omului este mort, iar sufletul viu este, și dacă doarme omul, sufletul cu trupul se împung ca doi junei neînvățați, cu trupul și sufletul, și cugetul, ca vîntul, ca focul și ca marea cu valurile, așa se întărită, și visează omul adormit, și ce vede ziua și cugetă, aceea visează noaptea, că precum Dumnezeu desparte sufletul de trup așa iarăși la acea înfricoșată judecată a dreptului judecător, toți morții din mormînturi ieși-vor și se vor întrupa !</p>
               <p>Și grăi Alexandru :</p>
               <p>— Dar după moartea mea cine va rămînea să-mi facă pomenire ?</p>
               <p>Răspunseră ei :</p>
               <p>— Rîndui-va Dumnezeu !</p>
               <p>Și de acolo merse marele împărat pe cîmpiile Si-narului, și stătu cu oștile în țara Sidului, unde-și petrecuse Iov viața lui cea bogată, că acolo locuise el. Și într-o zi vrură domnii să veselească pe împărat și ziseră :</p>
               <p>— Împărate, să ne suim astăzi într-acest munte înalt, să vînăm !</p>
               <p>Și se suiră în munte și cătară în jos și văzură toate oștile pe cîmp cît nu aveau număr, și ziseră ei :</p>
               <p>— Alexandre-împărate ! Caută în jos și vezi peste cîți oameni te-a pus Dumnezeu împărat!</p>
               <p rend="justify">Iar Alexandru zise :</p>
               <p rend="justify">— Toți aceia în scurtă vreme vor intra sub pămînt.</p>
               <p rend="justify">Și merseră la tabără, și făcură mult ospăț și se veseliră.</p>
               <p rend="justify">Într-acea vreme veni din Macedonia, de la Olimpiada, Aristotel dascălul, și-i păru bine lui Alexandru :</p>
               <p rend="justify">— Bine-ai venit, dascăle preaînțelepte, că tu ești lumina grecilor și sfeșnicul Macedoniei ! Ci mai spune, dascăle, ce face maica mea Olimpiada-împărăteasa ? Este sănătoasă ? Și cum stă Macedonia, și voi cum auziți de noi ? Și oamenii cred că am luat toată lumea ? Și să știi, dascăle, că am mers la negomîndri, la Macaron, și am vorbit cu Ivant-împăratul și mi-a spus că Dumnezeii elinești sunt în iad jos și se muncesc acolo cu voia lui Dumnezeu Savaot!</p>
               <p rend="justify">Iară Aristotel mult se miră și zise :</p>
               <p rend="justify">— Mulțămesc lui Dumnezeu Savaot că văzui luminată fața ta, Alexandre-împărate a toată lumea ; și toată lumea cu tine se laudă, și Macedonia astăzi cu tine se luminează : ca tine nici a fost împărat, nici va fi după tine nimeni pe lume ; iar maica ta împărăteasa Olimpiada este sănătoasă, și mult te dorește, și prin lume m-a trimes la tine să te întreb : merge-vei tu la Macedonia ? Iar de nu vei merge, să vie ea la tine !</p>
               <p rend="justify">Și răspunse Alexandru :</p>
               <p rend="justify">— Ferice de acela ce ascultă pe părintele lui ! Mie nu-mi este dat să văd Macedonia, ci voi tri-mete să vie maică-mea Olimpiada la noi !</p>
               <p rend="justify">Și puseră masa, și șezură la masă și Alexandru așeză pe Aristotel mai sus decît toți craii, și apoi șezu fieștecare la locul său. Iar Aristotel se sculă de scoase daruri, și scoase două steme de aur fără de preț, una lui Alexandru de la Olimpiada, alta împărătesei Ruxandra, și două caftane de aur cu pietre scumpe și cu mărgărintare, și doi bidivii albi cu șele de diamant piatră, și un gugiuman de samur, și cunună de aur poleit, și două inele de antrax piatră și de filiot, și douăsprezece blide de aur cu pietre nestimate și cu mărgărintar de cel mare ; și scoase și cartea de la mamă-sa Olimpiada scrisă așa :</p>
               <quote>„Scris-am eu Olimpiada, împărăteasa lui Alexandru, dragul meu, sufletul meu, inima mea și lumina ochilor mei ! Fătul meu, Alexandre-împărate ! Sănătate și voie bună trimet împărăției-tale ! Să știi, fiul meu, că de cînd s-a despărțit maica ta de tine, de atunci s-a învrăjbit sufletul meu cu inima mea, și eu nu-i pot împăca, ci numai cu lacrămile eu, maica ta, mă mângâi; și vărs lacrămi ziua și noaptea și mă gândesc: vedea-te-voi sau nu te voi mai vedea ?! Ci mă bat cu gîndurile ca corăbiile cu valurile mării! Și eu n-am pe nimenea în lume, fără numai pe tine ; ci mă rog, dragul mamei, și te jur, pentru Dumnezeu și pentru țîța pe care ai supt-o de la mine, să-mi trimeți carte; au tu să vii la mine, au să viu eu la tine, că de nu vei face așa, moarte îmi voi face de dorul tău, că nici te-am văzut, nici te-am auzit de sunt douăzeci și cinci de ani; și voi să te văd și să mor ! Să fii sănătos întru mulți ani!“</quote>
               <p rend="justify">Și ceti cartea, și grăi Alexandru :</p>
               <p rend="justify">-— Vai de acela ce nu ascultă pe părintele lui !</p>
               <p rend="justify">Și se veseliră mult întru acea zi. Și zise paharnicul :</p>
               <p rend="justify">— Alexandre-împărate ! A furat cineva un pahar împărătesc !</p>
               <p rend="justify">Alexandru zise :</p>
               <p>— Unde va fi, tot îi va zice paharul lui Alexandru.</p>
               <p rend="justify">Aristotel zise și întrebă pe Alexandru :</p>
               <p rend="justify">— Împărate ! Dar cum luaiși toată lumea, cum n-a luat-o nimeni pe lume ?</p>
               <p rend="justify">Alexandru răspunse :</p>
               <p rend="justify">— Avut-am ajutori cu mine : unul cuvîntul dulce, altul mâna întinsă, altul judecata dreaptă, altul iertarea la greșiți. Cu acestea am luat toată lumea. Așa trebuie să fie tot omul împărat !</p>
               <p rend="justify">Și povesti lui Aristotel cîte văzuse, pe lume, și cîte împărății sfărîmase. Iar Aristotel zise :</p>
               <p rend="justify">— Dar vistieriile de la împărați unde sînt ?</p>
               <p rend="justify">Zise Alexandru :</p>
               <p rend="justify">— La viteji sînt vistieriile mele !</p>
               <p rend="justify">Aristotel vorbi apoi :</p>
               <p rend="justify">— Să ne faci vreun cocon, Alexandre, să rămîie Macedoniei împărat.</p>
               <p rend="justify">Alexandru răspunse :</p>
               <p rend="justify">— Mie nu-mi este dat să fac cocon.</p>
               <p rend="justify">Și acolo grăi vornicul lui Alexandru :</p>
               <p rend="justify">— Împărate ! Trebuie să strîngem haraciurile de la țări și de la domni !</p>
               <p rend="justify">El zise :</p>
               <p rend="justify">— Cris-împăratul mult aur și argint avut-a, și nimic nu i-a ajutat și noi tot i-am luat, și sparserăm împărăția lui, și o am pustiit cu vitejii mei.</p>
               <p rend="justify">Într-o zi văzu Alexandru pe un persian boier al lui, anume Merchis, care era bătrîn și-și cănea barba să fie tînăr, și-i zise Alexandru :</p>
               <p rend="justify">— O, dragul meu Merchis ! De ce îți cănești barba ? Este de ceva ajutor căneala ? Păzește, că te va înșela ; că tu barba cănești, iar din picioare slăbești ; și tu te ții tînăr, iar zilele vor fi puține, și vei muri, și înșelat te vei ținea !</p>
               <p>Și rîseră domnii mult de aceasta.</p>
               <p>Și era de față și un boier anume Alexandru, care era frumos foarte, dar era și fricos, că tot fugea de la război. Iar împăratul Alexandru îl văzu și-i zise :</p>
               <p>— O, dragul meu Alexandru ! Rogu-te, sau schimbă-ți numele, sau să faci tu cum fac eu, că-mi faci rușine, că fugi de la război și oamenii zic că fuge Alexandru-împărat și mie îmi este rușine !</p>
               <p>Și rîseră mult boierii de aceasta, și glumiră craii. Și după aceea aduseră la Alexandru trei mii de tâlhari de păduri și ziseră toți să-i spînzure. Alexandru vorbi :</p>
               <p>— De vreme ce văzură fața mea, nu vor muri, că este datoria domnilor să piardă, iar împărații au datorie să ierte și să miluiască. Și le zise împăratul : Să fie vînători împărătești !</p>
               <p>Și le dete lefi și plaște împărătești. Mai veni apoi un om și zise :</p>
               <p>— Am o fată să o mărit, ci mă rog să mă ajutați cu zestre !</p>
               <p>Alexandru zise :</p>
               <p>— Dați-i o sută de băniți de galbini.</p>
               <p>El zise :</p>
               <p>— Mult îmi pare, împărate !</p>
               <p>Alexandru răspunse :</p>
               <p>— Darul împărătesc mare este !</p>
               <p>Și omul luă galbinii și se duse.</p>
               <p>Și într-o zi dărui Alexandru pe Aristotel, dascălul lui, și-i dete o sută de feredele de galbini, și zece găleți de mărgărintar, și-l puse patriarh peste toți patriarhii, și-i dete cîrjă de aur și-l trimese la Macedonia să aducă pe Olimpiada, mama lui.</p>
               <p>Iar într-o zi ieși un om înaintea lui Alexandru și-i zise :</p>
               <p>— Împărate, găsit-am o comoară.</p>
               <p>Alexandru zise :</p>
               <p>— De ai găsit-o, tu ia-o, că tot aurul în mâna lui Dumnezeu este ; de-ar fi vrut Dumnezeu să mi-o dea mie, eu aș fi găsit-o și nu ai fi găsit-o tu.</p>
               <p>Omul zise :</p>
               <p>— Împărate, cărat-am trei zile și trei nopți, și-mi ajunge.</p>
               <p>Alexandru răspunse :</p>
               <p>— Adevărat că au prorocit prorocii că în zilele mele se vor afla comorile lui Iov bogatul. Și zise Alexandru : Să încalece toți oamenii curții mele !</p>
               <p>Și merse Alexandru cu oamenii săi cu toți, și merse și omul care găsise comoara de-i duse pe malurile Eufratului, unde au fost casele lui Iov bogatul ; și descoperiră acolo pivnița lui Iov, și găsiră intr-insa cinci sute de buți de galbini, și zise Alexandru :</p>
               <p>— Să ia fiecare !</p>
               <p>Și luară toți, fiecare cît vru, și rămaseră o sută de care.</p>
               <p>Și iar ieși un om înaintea lui Alexandru și-i zise :</p>
               <p>— Miluiește-mă, împărate !</p>
               <p>Alexandru îi dete o cetate cu tot ținutul ei. El zise :</p>
               <p>— Împărate ! Nu mi se cade mie să am eu o cetate !</p>
               <p>Alexandru răspunse :</p>
               <p>— Nu socotesc eu cum ți se cade ție, ci socotesc cum mi se cade mie să-ți dau !</p>
               <p>După aceea, aduseră un tâlhar la Alexandru și grăi Alexandru :</p>
               <p>— Omule, de ce tâlhărești ?</p>
               <p>Omul răspunse :</p>
               <p>— De sărăcie tâlhăresc eu, de ucid cîte un om, și sînt singur, și oamenii îmi zic tâlhar ; dar să mă ierți, împărate, că tu ești mai mare tâlhar decît mine, că tu ucizi cîte zece mii de oameni și ție nu-ți zic oamenii tâlhar, pentru că ai oameni mulți, și îți zic împărat, iar de-aș avea și eu cum ai tu, aș fi și eu ca tine !</p>
               <p>Alexandru zise :</p>
               <p>-— Drept grăiești !</p>
               <p>Și-l iertă, și-l îmbrăcă, și-l puse căpitan peste o mie de oameni mai mare.</p>
               <p>După aceea sosiră olaci de la Macedonia, vestind că vine Olimpiada. Alexandru zise :</p>
               <p>— Domnilor, și crailor și împăraților, să se gătească toți cu steagurile fieștecare și cu șireagurile lor, și cu cai povodnici, și toți să fie cu stemele în capete, și să iasă înaintea Olimpiadei-împără-tesei, frumos.</p>
               <p>Și ieșiră înainte cu Ruxandra-împărăteasa ; și se întîmpinară amîndouă împărătesele, și se sărutară și se îmbrățișară ; și zise Olimpiada :</p>
               <p>— Bine te aflai, sufletul meu, și inima mea, și lumina ochilor mei, fata mea, Ruxandră-împără-teasă !</p>
               <p>Și o sărută dulce. Ruxandra zise :</p>
               <p>— Bine-ai venit, maica domnului meu, împărăteasă a toată lumea !</p>
               <p>Și se suiră în căruță de aur și porniră la Alexandru. Iar Alexandru tocmi toți împărații și craii, și domnii și voievozii, fiecare cu steagul și cu șireagul; și aprozi înainte mergeau ; și se întîmpinară cu împărătesele și se închinară pînă sosi cu împărații și Alexandru călare pe Ducipal, cu gugiuman, și cu pene de stratocamil; și dacă se apropiară, ieșiră împărătesele din căruță, și așternură covoare și descălecă Alexandru și se întîmpinară pe covoare și deteră mâna și se sărutară, și zise Olimpiada :</p>
               <p>— Bine te aflai, dragul meu Alexandru, împărat a toată lumea !</p>
               <p>Și-l sărută, și Alexandru sărută pe mamă-sa dulce ; și purceseră la corturi, și deteră în tîmpine, și în surle, în trîmbițe, în nacarad<anchor xml:id="id_footnote22"/>e<note xml:id="ftn17" place="foot" n="17">instrument muzical oriental cu multețevi (fluiere)</note>, și în organe ; și atîtea sunete erau, și urlete și rînchezări de cai, și ropote, cît nu se mai auzea nimic, că lua mințile omului, și auzul urechilor, că așa erau nacaradele, cu trei mii de piscoi<note xml:id="ftn18" place="foot" n="18"> fluier</note>, organele cu șapte suta de piscoi, unele groase, altele subțiri, cîte nici au mai fost pe lume, nici vor fi !</p>
               <p>Și sosiră la corturi, și șezură la masă și puse de o parte pe Olimpiada, și de altă parte pe Ruxandra, și mult se veseliră la acea masă. Și a doua zi puse Alexandru tot voinici tineri și jucară un joc ce se chiamă caruhă, frumos și minunat ; a treia zi jucară alte jocuri ciudate, și mult se veseliră într-acea vreme.</p>
               <p>Și veni atunci un popă din Ierusalim, și spuse lui Alexandru că a murit Ieremia prorocul, și-i aduse lui Alexandru un cort roșu fără preț. Și se scîrbi Alexandru de moartea lui Ieremia prorocul și zise :</p>
               <p>— Luați oasele lui Ieremia prorocul și le duceți la Alexandria, și le îngropați în cetate, că se va izbăvi ruga lui, că este mare !</p>
               <p>Și așa făcură.</p>
               <p>Într-acea vreme veni o muiere la Alexandru și zise :</p>
               <p>— Împărate, bărbatul mă bate și mă suduie, și ție, împărate, este dușman.</p>
               <p>Alexandru răspunse:</p>
               <p>— Nu e datoria muierii să pîrască pe bărbat, ci voi să se învețe minte altele ca tine !</p>
               <p>Și-i tăie limba muierii, să nu-și mai pîrască bărbatul.</p>
               <p>Într-acea vreme merse Dardauș-voievodul la Alexandru și zise :</p>
               <p>— Împărate, trebuie să ne vedem moșiile, că sînt treizeci de ani de cînd și-au lăsat oamenii moșiile lor, și nu le-au mai văzut.</p>
               <p>Alexandru răspunse :</p>
               <p>— Să scoată daruri scumpe !</p>
               <p>Și începu a dărui pe toți împărații și pe toți craii cu bidivii arăpești, și săbii ferecate, și cu haine de matasă tot cu fir de aur țesute, și cu mărgărintar și cu pietre scumpe, și zise :</p>
               <p>— Să meargă fiecare pe la împărățiile lor !</p>
               <p>Alexandru merse apoi cu mama sa'și cu împărăteasa lui la Efilat să se plimbe, și noroadele îi întîmpinară ca să-i cinstească.</p>
            </div>
            <div type="div2">
               <head>Moartea lui Alexandru</head>
               <p rend="justify">Iar într-acea vreme trăia o muiere în Macedonia, anume Minerva, și era vicleană și rea muiere, și avea doi feciori la Alexandru, pe unul îl chema Vreonus, pe altul Leveadus, și era Vreonus paharnic, iar Leveadus comis mare. Și era Leveadus foarte trufaș. Iar Minerva trimese carte la feciori și le zise :</p>
               <p rend="justify">„Fiii mei! Ce folos aveți voi în țări străine, de ați fi și împărați ? Cinstea omului este să domnească la moșia lui, așa și voi cereți de la Alexandru să vă dea Macedonia, să fiți împărații Macedoniei, iar dacă nu vă va da Macedonia, voi veniți la mine, că de nu veți veni, eu mă voi omorî; iar de nu vă îndurați voi de Alexandru, să-i dați din această iarbă ce vă trimet, că vă va da ce veți vrea voi, iar voi să nu beți din această iarbă.” Și cetiră cartea frații și zise Vreonus :</p>
               <p rend="justify">— Frate Levcadus ! Leapădă această iarbă, că nu este bună !</p>
               <p rend="justify">Iar Levcadus nu vru să o lepede, ci merse la Alexandru, și vorbi :</p>
               <p rend="justify">— Împărate Alexandre ! Să-mi dai Macedonia !</p>
               <p rend="justify">Alexandru răspunse :</p>
               <p rend="justify">— O, dragul meu Levcadus ! Macedonia nu o voi da pînă la moartea mea, că voi să mă numesc Alexandru Macedon, ci-ți voi da Asia, Chilichia, și Rusia !</p>
               <p rend="justify">Iar el nu vru să fie împărat acolo, și chiar atunci vru să-l otrăvească pe împărat, de mînie, și nu-l lăsă frate-său, ci mult îl certă, și zise :</p>
               <p rend="justify">— Ferește-te de acest împărat minunat, că toată lumea vei tulbura și noi păți-vom mai rău decît toți, și apoi nici pe mama noastră nu o vom mai vedea ! Ferește-te și leapădă iarba !</p>
               <p rend="justify">Dar Levcadus nu ascultă și așa cugetă : de va otrăvi pe Alexandru, el va lua pe Ruxandra și va fi el împărat; atît era de trufaș !</p>
               <p>Și iar merse la Alexandru, și zise :</p>
               <p>— Împărate, dă-mi Macedonia !</p>
               <p>Alexandru răspunse :</p>
               <p>—O, dragul meu Levcadus ! Nu-ți voi da Macedonia, ci cere altă împărăție să-ți dau.</p>
               <p>Iar el nu vru, și îndată băgă otravă în pahar ; și bău Alexandru, și grăi cătră Filip :</p>
               <p>— O, dragul meu Filipe vraciule ! Eu băui vin dulce cu mult amar !</p>
               <p>Filip sări și prinse a topi ierbile cu tiriac, și dete lui Alexandru de bău, iar Vreonus auzi și se spăimîntă și, junghiindu-se, muri.</p>
               <p>Alexandru zise :</p>
               <p>— O, dragul meu Filipe ! Poți a-mi da zile de la tine ?</p>
               <p>Filip răspunse :</p>
               <p>— Oh, împărate Alexandre ! Dumnezeu poate da zile, iar eu nu pot să-ți dau zile. Trei zile pot să-ți dau, pînă îți vei tocmi împărățiile.</p>
               <p>Alexandru clătină din cap și zise :</p>
               <p>— O, mincinoasă și deșartă lume, și mărire putredă, cum te arăți frumoasă în puțină vreme, și curînd îi pierzi pe toți, cum se zice : <hi rend="italic">„Nu este bucurie pe pămînt să nu se schimbe cu jale, și nu este pe pămînt mărire, ca să nu se sfarme și să nu cadă“</hi>. Și iar zise : O, lume și soare, și toate făpturile pămîntului, plîngeți astăzi pe Alexandru, că puțină vreme a trăit pe pămînt ! Și iar zise : O, maica noastră, pămîntule, cît crești oamenii de frumoși în lume și apoi curînd îi tragi la tine, și-i înghiți pe toți ! Și iar grăi : O, dragii mei viteji macedoneni, puteți voi oare să mă scoateți de la moarte, ca să mai fiu cu voi ?</p>
               <p>Aceasta auzind macedonenii plîngeau toți cu amar mare și grăiau :</p>
               <p rend="justify">— O, mare împărat Alexandre ! De am putea, noi toți am da zilele noastre pentru tine ! Ci nu putem ; iar împărăția-ta bine ai petrecut pe această lume, cu cinste, și cu mai mare cinste te vom petrece ; ci mergi, Alexandre, la locul tău, unde ți-i gătit de la Dumnezeu ! Aicea bine ai petrecut și acolo bine vei petrece ; și mergi cu Dumnezeu, Alexandre.</p>
               <p rend="justify">Iar Filip vraciul spintecă un cal, și băgă pe Alexandru înlăuntru și zise Filip :</p>
               <p rend="justify">— Tocmește-ți împărățiile, Alexandre, și-ți împarte lumea, împărățiile și domniile.</p>
               <p rend="justify">Și chemă Alexandru pe mamă-sa Olimpiada, și pe Ruxandra-împărăteasa și le sărută dulce și zise lui Potolomei, și lui Filon, și lui Antioh :</p>
               <p rend="justify">— Iată, fraților, pe maica mea, și împărăteasa mea, le dau în mînile voastre, să le cinstiți și să le socotiți pe frăția noastră, și nu le uitați ; și Macedonia bine să o socotiți; și trupul meu să-l duceți la Alexandria, și acolo să-l îngropați; și să știți, fraților, că ne vom aduna iarăși la judecată, toți viii și morții, și vom fi goli, stînd înaintea dreptului judecător. Și să știți că în veacul de apoi turcii vor lua Macedonia, și voi veți fi robi lor cum ne sînt ei nouă astăzi.</p>
               <p rend="justify">Și iar chemă pe Ruxandra, și o ținea de mînă, și grăia :</p>
               <p rend="justify">— Oh, fată a lui Darie, dragul meu suflet, inima mea și lumina ochilor mei ! Vezi că veni curînd necredincioasa moarte, și pe noi ne despărți de viață în lume ! Și credința noastră nimeni n-a avut-o, iar acum ne despărțim ! Și vei ști că acum mă duc în lumea cea veșnică, și de acolo nu mă voi mai întoarce ; ci tu rămîi cu Dumnezeu !</p>
               <p rend="justify">Apoi o sărută dulce, și chemă pe toți boierii pe rînd și se iertă cu toți împărații, cu toți craii și cu toți domnii, și zise :</p>
               <p rend="justify">— O, dragii mei macedoneni ! Să știți că altul ca Alexandru-împăratul nu veți mai avea ! Și zise : Aduceți-mi și pe dragul meu Ducipal.</p>
               <p rend="justify">Și scoaseră din grajd pe Ducipal și-l duseră la Alexandru ; și văzînd calul pe Alexandru murind, rîncheză tare fără de samă și bătu cu picioarele în pămînt și se apropie de Alexandru, și-și plecă capul la domnul său, și curgeau lacrămi din ochii lui izvor. Și-l luă Alexandru de coamă, și-l sărută pe cap, și zise :</p>
               <p rend="justify">— O, dragul meu Ducipal! Altul ca Alexandru nu te va mai încăleca !</p>
               <p rend="justify">Iar Ducipal își ridică capul și privi spre domni și văzu pe Levcadus, cela ce otrăvise pe Alexandru ; și se repezi la el, și-l lovi cu cornul la inimă, și-l puse sub picioarele lui și-l călcă pînă îl zdrobi. Apoi Ducipal a pornit în lume și de atunci nu se știe ce s-a făcut.</p>
               <p rend="justify">Iar Alexandru zise :</p>
               <p rend="justify">— Bea și tu, frate, din paharul pe care mi l-ai dat mie !</p>
               <p rend="justify">Și Potolomei îl dete cînilor ; iar Alexandru vorbi :</p>
               <p rend="justify">— Blăstămat să fie cela ce va hrăni pe ucigătorul de domni, pe curva din casă și pe vînzătorul de cetate !</p>
               <p rend="justify">Și iar zise Alexandru :</p>
               <p rend="justify">— O, dragii mei viteji și împărați ! Cum luarăm noi toată lumea, și pînă la rai merserăm și toate le văzurăm, și le băturăm, și eu acum nu putui scăpa de moartea năprasnică, și voi vă uitați la mine și nu-mi puteți folosi nimica ! Ci eu voi merge unde au mers toți din veac, iar voi rămîneți cu Dumnezeu, dragii mei boieri ! Și să știți că ne vom vedea iară la judecata cea înfricoșată !</p>
               <p rend="justify">Aceasta grăi marele împărat Alexandru și muri frumos în țara Ierusalimului, aproape de Eghipet, unde a zidit Iosif cel preafrumos cele șapte jitnițe ale lui Faraon-împăratul; și muri în luna lui august 15 zile ; și atâta plîngere se făcu, cum n-a mai fost în lume nicăirea, mei nu va fi cît va sta lumea. Iar mamă-sa Olimpiada și împărăteasa Ruxandra îl plângeau cu multă jale și lacrimi. Ruxandra plângea și se jelea :</p>
               <p rend="justify">— O, vai de mine, Alexandre, împăratul meu și domnul meu, dar eu ce-ți fusei vinovată de mă sooseși în țări străine ; și acuma mă lași jalnică și amărîtă ! Pentru aceasta plîngeți toți împărății, craii și domnii, tinerii și bătrînii, munții șt codrii, și toate rîurile și izvoarele întristați-vă ! Și iar zise : O, dragul meu Alexandre, astăzi apuse soarele meu și al macedonenilor ! O. amar mie. Alexandre, astăzi se întunecă lumea toată ! Sa plînga soarele și luna, și stelele, cîmpii și codrii de amarul meu ! O, dragul meu Alexandre, dulce împărat peste toți împărații, lumea și soarele meu, sufletul meu, inima mea și dragostea mea, Alexandre, de acum înainte altul nu va încăleca șaua ta ; nici eu de tine nu mă voi despărți !</p>
               <p rend="justify">Și-l sărută dulce de trei ori ; apoi luă hangerul lui Alexandru și se înjunghie acolo, și muri pe brațele lui, și astfel a făcut ce nu a mai făcut nici o muiere în lume, nicăirea. Și-i băgară pe amîndoi într-un sicriu de aur, și-i duseră la Alexandria cetate, și făcură în mijlocul cetății un turn înalt, și-i suiră sus, și-i puseră și-i zidiră acolo, și acolo stau pînă astăzi.</p>
               <p rend="justify">Și astfel se săvîrși marele împărat Alexandru la Alexandria cetate ; și rămase împărat acolo Potolomei și fu împărat înțelept pe lume, și Olimpiada se săvîrși la împăratul cu cinste. Iar Antioh împărățea în India lui Por. Și Filon împărâțea în Persia cu cinste. Iar Antigon împărățea Rîmul și tot Apusul. Și fură patru împărați mari peste toată lumea, în zilele lor binecuvîntati de Dumnezeu.</p>
            </div>
         </div>
         <div type="div1">
            <head>Viața lui Esop</head>
            <p>Mulți au cercetat firea lucrurilor omenești, și au învățat pe urmași ; iar Esop, ca și cum de la Dumnezeu ar fi  fost insuflat, mai pe toți foarte mult i-a întrecut. Căci nici tîlcuirea, nici cuvîntarea, nici din istoria cea mai dinainte de el învățînd, ci cu fabule, adică cu pilde și povățuiri vînează mințile care-l ascultă, așa că oamenii se rușinează de a face sau de a gîndi aceea ce nici paserile, nici animalele nu fac ; și iarăși de a nu se deprinde întru cele ce se zice, căci dobitoacele, în vreme, cu înțelepciune s-au deprins, unele din mari primejdii scăpînd, iar altele foarte mare folos dobîndind. Drept aceea, acesta care și-a pus viața ca o icoană politicii filosofice, și mai mulți cu faptele decît cu cuvintele învățînd, de neam se trage din orașul Amorion al Frigiei, care se Chiamă mare. Însă din întîmplarea norocului era rob, pentru care lucru foarte frumoasă și adevărată mi se pare zisa lui Platon, cum că : „Mai totdeauna, firea și legea se împotrivesc una alteia“. Căci mintea lui Esop, firea a făcut-o slobodă ; iar legea oamenilor i-a dat trupul robiei. Dar nici așa n-a putut să-i strice slobozenia minții și, deși la multe lucruri și în osebite locuri îi purta trupul, din scaunul minții sale tot nu l-a putut mișca. Și n-a fost numai rob, ci și foarte urît, mai urît chiar decît toți oamenii ; avea capul ascuțit, nasul turtit, buzele negre (de unde-și căpătase și numele, căci Esop și etiop, adică negru, totuna e), burduhos, adică cu pîntecele prea mare, cu spata strîmbată în afară și gîrbov. Dar ce e și mai rău, era gîngav, așa de gîngav că foarte cu greu i se înțelegea cuvîntul. Toate acestea se vede a fi adus lui Esop robia ; căci fiind cu trupul așa, ar fi fost o minune de-ar fi scăpat de robie.</p>
            <p>Ci cu trupul așa a fost Esop, însă cu mintea foarte înțelept era, și spre toată tîlcuirea și gîndirea sprinten.</p>
            <p>Deci stăpînul său, ca și cum la nici un lucru de casă nu l-ar fi socotit vrednic, îl trimetea la cîmp ca să sape : iar el, ducându-se, foarte cu strădanie săpa pămîntul. Iară o dată ducîndu-se stăpînul său la cîmp ca să vadă lucrătorii, un om culese niște smochine frumoase cu care îl cinsti și, părîndu-i bine de frumusețea smochinelor, porunci slugii sale Agatopod ca să le păstreze și să i le dea după ce va veni de la baie. Deci făcîndu-se așa și Esop intrînd să caute ceva în casă, Agatopod a luat aici prilej și a zis cătră altă slugă :</p>
            <p>— Ascultă-mă, haide să mîncăm amîndoi smochinele acestea, și cînd va întreba stăpînul de ele, vom mărturisi amîndoi împotriva lui Esop, cum că el a intrat în casă și pe ascuns le-a mîncat; și această minciună va fi crezută de stăpînul nostru, fiindcă cu adevărat Esop a intrat în casă, și apoi unul singur nimic nu va putea împotriva a doi, mai ales că nici martori nu are, și nu va putea crîcni.</p>
            <p>Și așa înțelegîndu-se aceste slugi au și săyîișit isprava lor, iar pe cînd mîncau cu poftă mare, după fiecare smochină ziceau rînjind :</p>
            <p>— Vai ție, ticăloase Esoape !</p>
            <p>Iar după ce s-a întors stăpînul de la baie, a cerut smochinele ; și auzind că Esop le-a mîncat, mînios a poruncit să-l cheme îndată. Și a zis :</p>
            <p>— Spune-mi, o, blăstămatule, cum ai îndrăznit de ai intrat în casă și ai mîncat smochinele cele  mie pregătite ?</p>
            <p>Iar el, căzînd la picioarele stăpînului, se ruga să-l îngăduiască puțintel. Apoi alergînd, a luat apă caldă și a băut-o și, vîrîndu-și degetele în gură, a vărsat numai apă, fiindcă nimic nu mîncase încă, și acum se ruga ca și cei ce l-au pîrît să facă asemenea, ca să se arate cine a mîncat smochinele. Iar stăpînul mirîndu-se de mintea lui, a poruncit ca și ceilalți să facă așa. Însă ei au fost socotit ca să bea apă iar degetele să nu le vîre în-gît, ci să le întindă numai pe lângă măsele, crezînd că așa n-are să li se întîmple nimic. Dar de-abia au isprăvit de băut apa, și, caldă fiind, li s-a făcut greață și de îndată, fără nici o altă silă, au lepădat smochinele. Atunci stăpînul, văzînd cu ochii săi viclenia și răutatea slugilor, a poruncit de i-a bătut goi cu nuiele, și așa au cunoscut și ei zicătoarea : „Cel ce sapă groapa altuia cade singur într-însa“.</p>
            <p>Iar a doua zi, întorcîndu-se stăpînul la oraș și Esop săpînd ogorul după cum avea porunca, niște oameni care rătăciseră calea au dat de dînsul și l-au rugat, pentru numele lui Dumnezeu, să le arate drumul cătră oraș ; iar el i-a dus mai întăi subt umbra unui copac, i-a ospătat cu cele ce avea și el de mîncare, și apoi le-a arătat drumul ce căutau. Deci ei, pentru ospătare și pentru povățuire, foarte mare dragoste au arătat cătră dînsul, și au ridicat mînile cătră cer și au rugat pe Dumnezeu pentru făcătorul lor de bine.</p>
            <p>Iar Esop, întorcîndu-se și fiind ostenit de lucru și de zăduf, s-a culcat și a visat că vede norocul stînd lângă sine și dîndu-i deslegarea limbii și cursul graiului, și învățătura fabulelor. Deci în curînd deșteptîndu-se, a zis :</p>
            <p>— Oh, cît de dulce dormii și ce frumos vis văzui !</p>
            <p>Și iată că bine și fără de zăbavă vorbesc : bou — măgar — greblă ! Pre legea mea, știu de unde-mi vine acest bine ; pentru că am fost milostiv cătră călători, s-a milostivit spre mine Dumnezeu ; drept aceea, a face bine este a avea bună nădejde.</p>
            <p>Și așa bucurîndu-se Esop iarăși a început a săpa.</p>
            <p>Ci iată că Zino, mai-marele țarinii, ducîndu-se la muncitori, a început a bate pe unul pentru o greșală mică. Esop îndată a strigat :</p>
            <p>— Omule, pentru ce bați așa de cumplit pe cel ce nici un rău nu ți-a făcut, după cum pe toți fără de nici o socoteală și în toate zilele îi bați ? Cu adevărat că voi spune aceasta stăpînului !</p>
            <p>Și Zino, auzind aceste de la Esop, foarte mult s-a spăimîntat, și a zis întru sine : „De vreme ce Esop a început a vorbi, nici un folos nu voi avea ; pentru aceea mă voi duce și-l voi pîrî înaintea stăpînului, mai înainte de a face el aceasta și de a fi izgonit eu din slujbă“. Acestea zicînd a și plecat la oraș, și intrînd tulburat în casa stăpînului a zis :</p>
            <p>— Să fii sănătos, stăpîne !</p>
            <p>Iar stăpînul a întrebat :</p>
            <p>— Pentru ce ești tulburat ?</p>
            <p>Iar Zino răspunse :</p>
            <p>— Ciudat lucru s-a întîmplat în țarină, stăpîne !</p>
            <p>— Ce ? Au doară vreun pom mai înainte de vreme a rodit ? Sau poate vreun animal peste fire și-a dat prăsila ?</p>
            <p>— Nu e nici una din acestea, ci Esop, care pînă acum era ca și mut, a început acuma a grăi !</p>
            <p>La acestea stăpînul a zis :</p>
            <p>— Și tu socotești aceasta drept minune, și că spre nici un bine nu-ți va fi ?</p>
            <p>— Adevărat că ocările ce le-a grăit împotriva mea le tac, stăpîne, dar el și pe tine, și chiar pe Dumnezeu foarte urît hulește.</p>
            <p>Acestea auzind stăpînul s-a mîniat și a zis lui Zino :</p>
            <p>— Iată, îți dau ție pe Esop ; vinde-l, dăruiește-l, fă ce vrei cu el !</p>
            <p>Iar Zino luînd sub puterea sa pe Esop și spuind acestuia că de acum el îi este stăpîn, Esop a zis :</p>
            <p>— Ce-ți va plăcea ție fă cu mine !</p>
            <p>Însă s-a întîmplat atunci că un oarecare neguțător, vrînd să cumpere dobitoace, trecea prin țarina aceea și a întrebat pe Zino de are niscareva dobitoace de vînzare. Iar Zino i-a răspuns :</p>
            <p>— Dobitoc de vînzare nu am, ci am un fecior rob, pe care, de vrei să-l cumperi, ți-l voi arăta.</p>
            <p>Deci neguțătorul ceru să-i arate robul și Zino a chemat pe Esop. Văzînd pe Esop, neguțătorul a rîs și a zis cătră Zino :</p>
            <p>— De unde ai căpătat această oală ? Oare butuc de copac, sau om este ? Că de n-ar avea glas omenesc, ai gîndi că-i un foi umflat; de ce m-ai împiedicat din cale pentru această sluțenie ?</p>
            <p>Și zicînd acestea, plecă de acolo. Dar Esop, mergînd după el, a zis :</p>
            <p>— Rămîi !</p>
            <p>Neguțătorul i-a răspuns, întorcîndu-se :</p>
            <p>-— Du-te de la mine, cîne urît !</p>
            <p>Iar Esop :</p>
            <p>— Spune-mi, pentru ce ai venit aici ?</p>
            <p>Neguțătorul răspunse :</p>
            <p>— Sluțenie ! Ca să cumpăr ceva bun ; de tine, fiindcă nu ești de nici o treabă și putred, n-am nevoie.</p>
            <p>Iar Esop a zis :</p>
            <p>— Cumpără-mă și crede că mult îți voi putea ajuta.</p>
            <p>Neguțătorul îl întrebă :</p>
            <p>— În ce lucru ai putea să mă ajuți, de vreme ce în totul ești urîciune ?</p>
            <p>Iar Esop îi răspunse :</p>
            <p>— Au nu ai acasă copii răi și plîngători ? Pune-mă să-i priveghez, și le voi fi lor în loc de burduhoaie, de se vor speria.</p>
            <p>Iar neguțătorul rîzînd de aceasta a zis lui Zino :</p>
            <p>— Cu cît vinzi acest vas rău ?</p>
            <p>Iar el a răspuns :</p>
            <p>— Cu trei bani !</p>
            <p>Și neguțătorul plătindu-i îndată a zis :</p>
            <p>— Nimic am dat, nimic am luat.</p>
            <p>Și călătorind și viind neguțătorul acasă, doi copii care erau încă în brațele mamei lor, văzînd pe Esop, s-au speriat și au început să țipe ; iar Esop zise îndată cătră neguțător :</p>
            <p>— Iată că s-a împlinit ce ți-am făgăduit !</p>
            <p>Iar el, rîzînd, a intrat în casă zicînd bună ziua celorlalte slugi. Și intrînd și Esop le-a dat bună ziua ; iar ei văzîndu-l ziceau :</p>
            <p>— Ce rău s-a întîmplat stăpînului nostru că a cumpărat slugă așa urîtă ? Cum se vede, pentru ocara casei l-a cumpărat !</p>
            <p>Și nu după multă vreme, neguțătorul a poruncit slugilor să pregătească cele trebuincioase la drum, că a doua zi aveau să plece în Asia. Iar ei îndată și-au împărțit sarcinile ; dar Esop se ruga de ei ca să-i dea lui o povară mai ușoară, ca unui rob ce e de curînd cumpărat și care nu-i încă deprins cu acest fel de slujbe. Iar ei au zis că-l iartă, măcar de n-ar vrea nimic să ia ; iară Esop le-a zis că nu se cade să fie fără lucru cînd toți lucrează. Și l-au lăsat să ia ce va vroi. Deci el, uitîndu-se încoace si încolo, a luat un sac plin de pîni, pe care doi trebuiau să-l ridice și i-a rugat să-i ajute ca să-l pună pe umăr. Iar ei rîdeau și ziceau că nimeni nu-i mai nebun ca acest prost blestemat, pentru că mai nainte cerea povară mai ușoară să o ducă, si acuma ei singur și-a ales pe cea mai grea din toate ; însă se cade a-i împlini pofta ; și ridicînd sacul l-au pus în spatele lui Esop. Iar îngreuindu-i-se umerii, Esop se clătina în toate părțile. Și văzîndu-l stăpânul s-a mirat de el foarte și a zis :</p>
            <p>— Fiindcă Esop e strădalnic la lucru, și-a plinit prețul său, căci povară cît un dobitoc a luat.</p>
            <p>Iar cînd a sosit vremea prînzului, i-a poruncit Iui Esop să împărțească pâne, și mulți mîncători fiind, sacul pe jumătate s-a golit; de aceea după prînz mai ușurîndu-se, Esop mai tare mergea. Iar sara și cealaltă pîne mîncînd-o, a doua zi sacul gol l-a luat, și înaintea tuturor mergea, încît celelalte slugi, văzîndu-l că-i întrece pe toți, se îndoiau  iacă acela este Esop sau vreun altul și, cunoscîndu-l că el este, s-a mirat, căci această secătură de om, decît toți mai înțelepțește a făcut, alegînd pînile care se mînîncă și se sfîrșesc, iar ei au luat alte sarcini care tot întregi rămîn.</p>
            <p>Iar sosind neguțătorul la Efes, pe ceilalți robi cu dobîndă i-a vîndut, și i-a mai rămas grămăticul, untărețul și Esop. Și i-a zis oarecine ca de aici să treacă în ostrovul Samos, căci acolo cu mari prețuri își va vinde robii ; și sosind neguțătorul în Samos, pe grămătic și pe cîntăreț i-a îmbrăcat în aine nouă și i-a scos pe amîndoi la tîrg ; iar pe Esop, fiindcă nicidecum nu-l putea împodobi, îmbrăcîndu-l cu o haină de sac, l-a pus în mijlocul celor doi, ca să se mire de el cei ce-l vor vedea, zicînd :</p>
            <p>— De unde este această urîciune care și pe ceilalți îi face urîți ?</p>
            <p>Iar Esop, măcar că mulți îl batjocoreau, sta cu îndrăzneală, uitîndu-se la ei.</p>
            <p>Atunci locuia în Samos un oarecare filosof cu numele Xantos. Și ducîndu-se el în tîrg și văzînd pe cei doi robi împodobiți, iar în mijlocul lor pe Esop, s-a mirat de înțelepciunea neguțătorului, că de aceea a pus pe cel urît în mijloc, pentru ca ceilalți să arate mai frumoși decît sînt. Deci viind mai aproape, a întrebat pe cîntăreț de unde este. El a răspuns :</p>
            <p>— Din Capadochia.</p>
            <p>Xantos iarăși l-a întrebat :</p>
            <p>— Dară ce știi ?</p>
            <p>El răspunse :</p>
            <p>— Toate.</p>
            <p>La acest răspuns, Esop a rîs. Iar ucenicii lui Xantos, văzînd pe Esop rîzînd și arătîndu-și dinții, îndată au gîndit că văd o dihanie ; și unul zicea că este hernie, dar care are și dinți, iar altul a zis că n-a rîs, ci a rînjit. Deci voind toți să știe pentru ce a rîs, unul dintr-înșii l-a întrebat ca să le spună: iar Esop i-a răspuns :</p>
            <p>— Du-te, oaie de mare.</p>
            <p>Atunci acela s-a rușinat de cuvintele acestea și îndată s-a dus. După aceea Xantos a zis eătră neguțător :</p>
            <p>— Cît preț are cîntărețul ?</p>
            <p>El i-a răspuns :</p>
            <p>— O mie de bani.</p>
            <p>Xantos, auzind așa mare preț, s-a dus la celălalt rob și, întrebîndu-l pe acela de unde este, i-a răspuns că-i din Lidia. Și iarăși a întrebat :</p>
            <p>— Ce știi ?</p>
            <p>Și el a răspuns :</p>
            <p>— Toate.</p>
            <p>Esop, auzind acest răspuns, iarăși a rîs, și iarăși unul dintre ucenicii lui Xantos se miră pentru ce rîde el la toți ; iar un altul dintre dînșii i-a zis acestui ce se mira :</p>
            <p>— De vrei să te cheme și pe tine țap de mare, întreabă-l !</p>
            <p>Iar Xantos a întrebat iarăși pe neguțător :</p>
            <p>— Ce preț are grămăticul ?</p>
            <p>El i-a răspuns :</p>
            <p>— Trei mii de bani.</p>
            <p>Xantos, auzind așa mare preț, s-a mîniat și s-a întors să plece. Deci întrebîndu-l ucenicii : au nu i-au plăcut robii aceia ? Xantos a răspuns :</p>
            <p>— Ba mi-au plăcut, dar am socotit să nu cumpăr rob scump.</p>
            <p>Iar unul dintre ucenici a zis :</p>
            <p>— Dacă-i așa lucrul, nimic nu te oprește să cumperi pe cel urît, căci și acesta tot îți va sluji, și noi prețul lui îl vom plăti.</p>
            <p>La aceasta Xantos a răspuns :</p>
            <p>— Rușine mi-ar fi, voi să-i plătiți prețul, și eu să-l cumpăr ; dar nici muierea mea, fiindcă-i femeie curățică, n-ar suferi să-i slujească o slugă așa de urîtă.</p>
            <p>Iar ucenicii iarăși au grăit:</p>
            <p>— Nu trebuie să asculți de muiere.</p>
            <p>Atunci Xantos a zis :</p>
            <p>— Să-l întrebăm mai întăi pe dînsul de știe ceva, ca să nu plătim în zadar pentru el.</p>
            <p>Deci întorcîndu-se ei la Esop, Xantos i-a zis !</p>
            <p>— Bucură-te !</p>
            <p>Iar el a răspuns :</p>
            <p>— Au doară mă întristam ?</p>
            <p>Xantos zise :</p>
            <p>— Mă închin ție !</p>
            <p>Iar Esop a răspuns :</p>
            <p>— Și eu ție !</p>
            <p>Xantos împreună cu ceilalți, mirîndu-se de aceste răspunsuri, l-au întrebat :</p>
            <p>— Cine ești ?</p>
            <p>Esop a răspuns :</p>
            <p>— Negru.</p>
            <p>Iar Xantos zise :</p>
            <p>— Nu de asta te întreb, ci de unde ești născut ? Și Esop răspunse :</p>
            <p>— Din pîntecele maicii mele.</p>
            <p>Iar Xantos vorbi iar :</p>
            <p>— Nici aceasta nu întreb, ci în ce loc te-ai născut ?</p>
            <p>Iar Esop :</p>
            <p>— Nu mi-a spus maică-mea dacă m-a născut sus ori jos.</p>
            <p>Și Xantos iar l-a întrebat :</p>
            <p>— Dar ce știi să faci ?</p>
            <p>Esop a răspuns :</p>
            <p>— Nimic.</p>
            <p>Iar Xantos :</p>
            <p>— Cum așa ?</p>
            <p>Răspunse Esop :</p>
            <p>— Așa, bine ; căci aceștia au zis că le știu toate, și mie nimic nu mi-au lăsat.</p>
            <p>De aceasta ucenicii s-au mirat foarte, și au zis :</p>
            <p>— Într-adevăr, foarte bine a răspuns, căci nici un om nu este care să știe toate, și pentru aceea a rîs el.</p>
            <p>Xantos iarăși l-a întrebat :</p>
            <p>— Vrei să te cumpăr ?</p>
            <p>Și Esop i-a răspuns :</p>
            <p>— Pe mine trebuie să mă întrebi de aceasta ? Cum ți se pare ție mai bine, așa fă, ori mă cumperi, ori nu ; căci nimeni nimic nu face cu sila ; aceasta este în voia ta, și de vrei să mă cumperi, deschide punga și numără banii, iar de nu vrei, nu umbla pierzînd vremea în zadar.</p>
            <p>Ucenicii iarăși au zis între dînșii :</p>
            <p>— Pe Dumnezeu, că robul acesta a întrecut pe învățător.</p>
            <p>Xantos iarăși a zis cătră Esop :</p>
            <p>— De te voi cumpăra, tu vei vrea să fugi.</p>
            <p>Esop rîzînd a răspuns :</p>
            <p>— Aceasta de voi vrea să o fac, nu te voi întreba pe tine, ca și tu mai înainte pe mine.</p>
            <p>Xantos zise :</p>
            <p>— Bine zici, dar ești urît.</p>
            <p>Iar Esop răspunse :</p>
            <p>— La minte se cade să te uiți, o, filosoafe, nu la față !</p>
            <p>Atunci Xantos mergînd la neguțător l-a întrebat :</p>
            <p>— Cu cît vinzi pe acesta ?</p>
            <p>Neguțătorul i-a răspuns :</p>
            <p>— Ca să-mi batjocorești negoțul meu ai venit, de vreme ce lași pe robii cei vrednici și alegi pe acest urît; cumpără pe unul dintre cei doi și pe acesta ți-l voi da adaos.</p>
            <p>Xantos zise :</p>
            <p>—Ba pe altul nu voi cumpăra, ci numai pe acesta.</p>
            <p>Iar neguțătorul a zis :</p>
            <p>— Dă șasezeci de bani și ia-l.</p>
            <p>Atunci ucenicii îndată au dat banii, iar Xantos l-a luat în stăpînire. Și vameșii, aflînd că s-a făcut ceva vînzare, au venit de au întrebat :</p>
            <p>— Cine a vîndut, și cine a cumpărat ?</p>
            <p>Și fiindu-le la amîndoi rușine să spuie, din pricină că prețul era mic, Esop, cum sta în mijlocul lor, a strigat :</p>
            <p>— Cel vîndut eu sînt ; cel ce a cumpărat, acesta este ; cel ce a vîndut, acesta este ; iar de vor tăcea ei, eu sînt om slobod.</p>
            <p>Dar vameșii rîzînd au iertat vama lui Xantos și s-au dus.</p>
            <p>Iar dacă au ajuns acasă, Xantos a poruncit lui Esop să rămîie afară dinaintea ușii, căci își știa muierea gingașă și se temea să-i arate de îndată acea urîciune, mai înainte de a o fi înștiințat printr-o vorbă frumoasă și glumeață. Și intrînd Xantos în casă a zis :</p>
            <p>— Doamnă, de aci încolo să nu te mai plîngi de slujba care ți-o fac slujnicile, căci ți-am cumpărat un fecior în care vei vedea frumusețea ce niciodată n-ai mai văzut-o, și care acum stă dinaintea ușii.</p>
            <p>Zicînd el acestea, slujnicile socoteau că adevărul grăiește, și tare se sfădeau între ele, căreia dintre dînsele să-i fie bărbat sau mire. Iar muierea lui Xantos a poruncit să cheme înăuntru pe sluga cea nouă, și o slujnică, mai grabnică decît celelalte, socotind porunca drept logodnă, a ieșit, strigînd pe robul cel nou. Esop a răspuns :</p>
            <p>— Iată-mă-s, aici sînt.</p>
            <p>Iar slujnica, spăimîntîndu-se la vederea lui, i-a zis :</p>
            <p>— Să nu cumva să intri înlăuntru, că toți vor fugi.</p>
            <p>Viind apoi alta, care dacă l-a văzut de asemenea s-a curtemurat de spaimă, i-a zis :</p>
            <p>— Intră aici, dar să nu te apropii de mine.</p>
            <p>Deci intrînd Esop în casă, s-a oprit înaintea doamnei, care văzîndu-l și-a întors ochii de la dînsul și a zis cătră bărbatul său :</p>
            <p>— De unde mi-ai adus această sluțenie ? Alungă-l  din fața mea.</p>
            <p>Iar Xantos i-a zis :</p>
            <p>— Ajungă-ți, doamnă, nu batjocori această slugă nouă.</p>
            <p>Iar doamna a răspuns :</p>
            <p>— Bag de samă, Xante, că m-ai urât pe mine și vrei să-ți aduci alta, și fiindcă ți-e rușine a-mi zice mie ca să mă duc din casa ta, de aceea mi-ai adus această slugă cu cap de cîne, ca neputînd suferi eu slujba lui, să fug. Drept aceea dă-mi zestrea mea, că mă duc.</p>
            <p>Iar Xantos înfruntînd atunci pe Esop pentru că pe cale îi făcuse ciudate întrebări și multe vorbise, iar acum nimic nu răspunde muierii, Esop i-a zis :</p>
            <p>— Aruncă-o în prăpastie.</p>
            <p>Xantos a strigat :</p>
            <p>— Taci, fiară, nu știi că pe aceasta o iubesc ca pe mine însumi ?</p>
            <p>Iar Esop răspunzînd : „Iubești pe muierușă ?” </p>
            <p>Xantos s-a înfuriat mai mult pentru acest răspuns. Atunci Esop, bătînd cu piciorul în pămînt, a strigat tare :</p>
            <p>— Xantos filosoful e stăpînit de muiere ! Și întorcîndu-se cătră doamna sa, a zis : O, doamnă, tu ai vrut să-ți cumpere filosoful rob tînăr și voinic, care să se uite la tine cînd te scalzi goală, și să se joace cu tine spre ocara filosofului. O, Euripides, gura ta de aur a fost cînd ai zis : „Multe-s năvălirile valurilor mării, multe-s suflările cele calde ale apelor și ale focului, greu lucru-i sărăcia, grele-s și alte nenumărate rele, dar nimic nu-i așa de greu ca muierea cea rea !“ Iar tu, o, stăpînă, dacă ești muiere de filosof, nu vroi să-ți slujească feciori tineri și frumoși, ca nu cumva să-ți faci de ocară bărbatul.</p>
            <p>Ea auzind aceste cuvinte, nimic n-a avut ce să răspundă, ci a zis numai cătră bărbat :</p>
            <p>— De unde ai vînat această frumuseță ? Căci vorbitor și glumeț se vede putregaiul acesta, și mai bine m-oi împăca cu dînsul.</p>
            <p>Atunci Xantos zise cătră Esop :</p>
            <p>— S-a împăcat cu tine stăpîna ta.</p>
            <p>Iar Esop zîmbind răspunse :</p>
            <p>— Mare lucru este a îmblinzi muierea !</p>
            <p>Iar Xantos zise :</p>
            <p>— De-acuma taci, că te-am cumpărat să-mi slujești, nu să-mi răspunzi împotrivă !</p>
            <p>A doua zi Xantos a poruncit lui Esop să vie după dînsul ; și s-au dus amîndoi la o grădină să cumpere legume, și culegînd grădinarul o legătură de legume a luat-o Esop, iar Xantos vrînd să plătească prețul legumelor, grădinarul a zis :</p>
            <p>— Lasă, doamne, numai o întrebare să-mi deslegi.</p>
            <p>Xantos zise :</p>
            <p>— Ce întrebare e aceea ?</p>
            <p>Atunci grădinarul răspunse :</p>
            <p>— Pentru ce legumele pe care eu le sădesc, măcar că adeseori le sap și le ud, tot mai tîrziu cresc decît acelea care răsar de șinele din pămînt, și care mai curînd fac sămînță, măcar că pentru acestea nimeni nici o grijă n-are ?</p>
            <p>Iar Xantos, cu toate că întrebarea era filosoficească, neștiind alt ce să zică, a răspuns că, precum altele, așa și acestea se ocîrmuiesc de la purtarea de grijă a lui Dumnezeu. Iar Esop fiind de față a rîs ; cătră care filosoful zise :</p>
            <p>— Rîzi, ori mă rîzi ?</p>
            <p>Iar Esop a răspuns :</p>
            <p>— Ba te râd, dar nu pe tine, ci pe cel ce te-a învățat, căci cele ce se fac din purtarea de grijă a lui Dumnezeu, oamenii cei înțelepți le desleagă. Drept aceea, pune-mă pe mine, și eu voi deslega întrebarea.</p>
            <p>Deci Xantos, întorcîndu-se, zise cătră grădinar <hi rend="bold">a</hi>
            </p>
            <p>— Nu se cuvine, prietine, ca eu cel ce într-atîtea școli m-am despuiat, acum în grădină să desleg așa întrebări. Întreabă dar pe această slugă a mea și-ți va da deslușiri...</p>
            <p>Iar grădinarul zise :</p>
            <p>-— Dar acest urît știe carte ? O, ce nenorocire ! Ci spune de știi, o, preabune, deslegarea lucrului ! ce-l cerc !</p>
            <p>Iar Esop zise :</p>
            <p>— Muierea dacă se mărită a doua oară, pruncilor care i-a căpătat de la bărbatul ei cel dintâi le este mamă adevărată, iar celor aduși de bărbat de ia nevasta sa cea dintâi le este maștihă, și pentru aceea multă deosebire este între acești copii ; căci pe acei pe care i-a născut ea, cu dragoste și cu bună grijă îi hrănește, iar pe cei născuți de la alta ji urăște, și din pizmă împuținează bucatele lor, și dă la fiii săi, căci pe aceștia firea ca pe ai săi îi iubește, iar pe ai bărbatului ca pe niște străini îi urăște, într-acest chip și pămîntul, acelora pe care le-a născut el de la sine le este mamă adevărată, iar acelora ce sădești tu le este maștihă ; de aceea pe cele născute de la sine, ca pe niște legiuite, mai bine le hrănește și le încălzește, iar celor sădite de tine, ca unor străine, nu le dă atâta hrană.</p>
            <p>Iar grădinarul mulțămindu-i zise :</p>
            <p>— Crede-mă că din mare grijă și îndoială m-ai mîntuit; du-te dar, du legumele în cinste, și de câte ori vei avea nevoie ca la grădina ta vino și-ți ia.</p>
            <p>Iar după cîteva zile Xantos s-a dus la scăldătoare și, găsind acolo niște prietini, a zis cătră Esop să alerge acasă și să bage linte în oală, să fiarbă ; iar Xantos împreună cu prietinii scăldîndu-se, i-a chemat la mîncare, dar le-a spus că subțire cină vor avea, adică linte, și că prietinii nu din mulțimea bucatelor se cade a-l judeca, ci din voia cea bună a-i adeveri. Deci mergînd ei și intrînd în casă, Xantos zise :</p>
            <p>— După scăldătoare, dă-ne să bem, Esoape</p>
            <p>Iar Esop luînd apă de care curgea din scăldătoare, le-a și dat. Xantos bînd s-a umplut de putoare, și a zis :</p>
            <p>— Ce-i aceasta, Esoape ?</p>
            <p>Iar el răspunse :</p>
            <p>— După scăldătoare, cum ai poruncit.</p>
            <p>Xantos și-a oprit mînia înaintea prietinilor, și-a poruncit să-i aducă ligheanul de spălat picioarele, pe care aducîndu-i-l, Esop aștepta ; deci zise Xantos :</p>
            <p>— Nu speli ?</p>
            <p>Iar Esop răspunse :</p>
            <p>— Mi-ai poruncit să fac numai ceea ce am făcut; nu mi-ai zis : toarnă apă în vas, și-mi spală picioarele, și pune-mi papucii, și celelalte.</p>
            <p>La acestea Xantos zise cătră prietinii săi :</p>
            <p>— Oare slugă am cumpărat eu ? Ba nu, ci învățător.</p>
            <p>Deci șezînd ei, Xantos a întrebat pe Esop :</p>
            <p>— Fiartă e lintea ?</p>
            <p>Iar el, luînd cu lingura grăunțul de linte din oală, i l-a dat. Xantos luîndu-l și gîndind că i-l dă ca să-l cerce de e destul de fiert, sfărmă lintea în degete și zise :</p>
            <p>—E bine fiartă, adu-o.</p>
            <p>Iar Esop numai apă goală în blid a adus și a pus-o dinaintea lui.</p>
            <p>Xantos zise :</p>
            <p>— Unde-i lintea ?</p>
            <p>— Ai luat-o, răspunse Esop.</p>
            <p>Iar Xantos :</p>
            <p>— Cum ! Numai un grăunte ai fiert ?</p>
            <p>Și răspunse Esop :</p>
            <p>— Vezi bine ; căci linte ai zis, cum se zice despre una, nu linți, cum se zice despre mai multe.</p>
            <p>Iar Xantos, neștiind ce să mai facă, zise :</p>
            <p>— O, tovarăși, omul acesta mă va face să nebunesc. Apoi, întorcîndu-se spre Esop, a zis : Ca să nu mă arăt prietinilor mei ca și cum i-aș batjocori, du-te, slugă rea, de cumpără patru picioare de porc și le fierbe curînd, și le adă la masă.</p>
            <p>Grăbi ndu-se el a face aceasta, și pe cînd fier beau picioarele de porc, Xantos — vrînd pe departe să bată pe Esop, fiind Esop cu alt lucru cuprins — fură un picior din oală și-l ascunse. După puțin veni și Esop, și căutînd în oală a văzut numai trei picioare ; atunci a cunoscut că cineva a umblat în oală ca să-i facă nevoie, și alergând la coteț a tăiat un picior de la porcul cel gras, pe care curățindu-l de peri l-a aruncat în oală și l-a fiert cu celelalte. Iar Xantos temîndu-se ca nu cumva Esop, negăsind piciorul cel furat, să fugă, s-a dus și l-a aruncat iarăși în oală ; iar cînd Esop a răsturnat picioarele in blid și s-au aflat cinci, Xantos a întrebat :</p>
            <p>— Ce-i aceasta, Esoape ? Cum de sînt cinci picioare ?</p>
            <p>Iar el a întrebat :</p>
            <p>— Doi porci cîte picioare au ?</p>
            <p>Xantos răspunse :</p>
            <p>— Opt.</p>
            <p>Zise atunci Esop :</p>
            <p>— Aid sînt cinci, și porcul cel gras din coteț are trei, face tocmai opt picioare.</p>
            <p>Și Xantos foarte supărîndu-se, zise cătră prietinii săi :</p>
            <p>— Bine am zis eu mai nainte, cum că acesta curînd mă va face să nebunesc.</p>
            <p>Iar Esop zise :</p>
            <p>—Stăpîne, nu știi că a scădea și a adăoga la același capital suma cuviincioasă nu este sminteală.</p>
            <p>Deci Xantos, neaflînd nici o pricină binecuvântată ca să bată pe Esop, s-a liniștit.</p>
            <p>A doua zi, unul dintre ucenici a gătit cină scumpă, și între alții a poftit la masă și pe Xantos. Și cinînd ei împreună, Xantos alese cele mai bune bucate din cele de pe masă și, dîndu-le lui Esop care sta la spatele sale, i-a zis :</p>
            <p>— Du-te și dă acestea voitoarei mele de bine.</p>
            <p>Iar el dueîndu-se gîndea întru sine : „Acum am prilej să-mi răzbun pe stăpînă-mea, pentru că dintâi cînd am venit și eram încă nou, m-a batjocorit; voi vedea acum : bine vrea ea stăpînului meu ?“</p>
            <p>Deci ducîndu-se acasă, șezînd în tindă, și chemînd pe stăpînă-sa, bucatele le-a pus dinaintea ei și a zis :</p>
            <p>— Stăpînă, acestea toate le-a trimes stăpînul, dar nu ție, ci voitoarei lui de bine.</p>
            <p>Și chemînd cățeaua a zis :</p>
            <p>— Vino, Lichena, mînîncă, căci ție a poruncit stăpînul să-ți dau acestea.</p>
            <p>Și pe rînd toate le-a aruncat cățelei. Și după acestea s-a întors la stăpînul său, care întrebîndu-l: datu-le-a toate voitoarei sale de bine ?</p>
            <p>— Toate le-am dat — a răspuns Esop — și înaintea mea le-a mîncat !</p>
            <p>Iar Xantos mai întrebîndu-l :</p>
            <p>— Și ce zicea cînd mînca ?</p>
            <p>Esop a răspuns :</p>
            <p>— Mie nu mi-a zis nimica, dar în sine îți mulțămea ție.</p>
            <p>Iar muierea lui Xantos, ocară socotind sieși acel lucru, învinovățea pe bărbat cum că mai mult iubește pe cățea decît pe dînsa, și învinuindu-l de rea-voință a zis :</p>
            <p>— E adevărat că de aici înainte mai mult n-oi ședea cu el.</p>
            <p>Și intrînd în casă plîngea.</p>
            <p>Iar ei bînd, își puneau unul altuia întrebări, și unul dintr-înșii zise :</p>
            <p>— Oare cînd va fi mare tulburare între oameni ?</p>
            <p>Esop aproape stînd răspunse :</p>
            <p>— Cînd se vor scula morții cerîndu-și fiecare averea sa.</p>
            <p>Și ucenicii rîzînd au zis :</p>
            <p>— Ascuțit la minte mai este acest om nou.</p>
            <p>Iar altul a pus iarăși o întrebare :</p>
            <p>— Pentru ce oaia cînd o duc la înjunghiere nu biară, pe cînd porcul foarte tare guiță ?</p>
            <p>Esop iarăși răspunse :</p>
            <p>— Fiindcă oaia e deprinsă la muls și la tuns, și :ind o prinzi de picior și vede fierul ea nu se teme, răci socotește că pentru aceea o prinde, ca s-o mulgă sau s-o tundă, și tace ; dar porcul nu-i nici muls, nici tuns, și cînd îl prind, el știe că la nimic iin acestea nu-l duc, ci numai pentru ca să-i ia rarnea, și de aceea guiță.</p>
            <p>Auzind aceste răspunsuri, ucenicii iarăși l-au lăudat, rîzînd foarte.</p>
            <p>Iar după ce s-a sfîrșit ospățul, Xantos s-a întors acasă și a început, ca de obicei, a vorbi cu muierea sa : însă ea întorcîndu-se cătră dînsul a zis :</p>
            <p>— Nu te apropia de mine. Dă-mi zestrea mea si mă voi duce, căci după cele făptuite n-oi mai ședea cu tine ; și tu du-te de te joacă cu cățeaua căreia i-ai trimes bucatele !</p>
            <p>Iar Xantos mirîndu-se zise :</p>
            <p>— Nu se poate să nu-mi. fi făcut iarăși vreun rău Esop. Și zise cătră muiere : Ce e aceasta, doamnă, eu am băut și tu te-ai îmbătat ? Cui am trimes bucatele ? Au nu ție ?</p>
            <p>— Pe Dumnezeu, mie nimic nu mi-al trimes, ci cățelei.</p>
            <p>Iar Xantos chemînd pe Esop i-a zis :</p>
            <p>— Cui ai dat bucatele ?</p>
            <p>Răspuns-a Esop :</p>
            <p>— Voitoarei tale de bine.</p>
            <p>Atunci Xantos zise cătră muiere :</p>
            <p>—De ce zici că nimic n-ai luat ?</p>
            <p>Ea răspunse :</p>
            <p>— Cu adevărat nimic.</p>
            <p>Iar Esop zise :</p>
            <p>— Cui ai poruncit, stăpîne, să dau bucatele ?</p>
            <p>Răspunse Xantos :</p>
            <p>— Voitoarei mele de bine.</p>
            <p>Și Esop chemînd cățeaua zise :</p>
            <p>— Aceasta îți voiește binele ; căci muierea, măcar că se zice că-ți voiește binele, îndată însă ce nu-i vei face pe voie, se mînie, ocărăște și se duce ; iar pe cîne de-l bați, de-l alungi, el tot nu se duce, ci de toate uitîndu-și, îndată vine și se îmblînzește, plecîndu-se stăpînului ; drept aceea se cădea, stăpâne, să zici : du aceste bucate muierii mele, iar nu binevoitoarei mele.</p>
            <p>Atunci Xantos zise :</p>
            <p>— Vezi, doamnă, că nu sînt de vină eu, ci cel ce a adus bucatele ; pentru aceea rabdă, căci mi se va ivi prilej și-l voi bate.</p>
            <p>Iar ea neascultînd, pe furiș, a fugit la părinții săi. Atunci Esop zise :</p>
            <p>— Vezi, stăpîne, că bine am zis : cățeaua mai mult bine îți voiește decît stăpîna mea.</p>
            <p>Și trecînd cîteva zile și muierea rămîind neîmpăcată, Xantos a trimes la dînsa pe niște cumnați ca s-o înduplece să se întoarcă acasă, dar ea n-a vrut să asculte, și atunci Xantos s-a supărat. Iar Esop mergînd la dînsul a zis :</p>
            <p>— Nu te întrista, stăpîne, căci eu voi face-o ca mîne de bunăvoie și foarte degrabă să vie la tine.</p>
            <p>Și luînd el bani, s-a dus în tîrg, și cumpărînd gîște, găini și altele, pentru ospăț, umbla pe la case ; și trecînd pe lingă casa părinților stăpînei sale, ca din întîmplare, făcîndu-se că nu știe că-i casa lor și că acolo este și stăpînă-sa, s-a întîlnit cu unul dintr-acea casă și l-a întrebat dacă n-au seva bun de vînzare pentru nuntă. Iar acela întrebă :</p>
            <p>— Cui trebuiesc acestea ?</p>
            <p>La care Esop răspunse :</p>
            <p>— Lui Xantos, filosoful, căci mîne va să se însoare.</p>
            <p>Iar acela spuind muierii lui Xantos precum a auzit, ea îndată s-a dus la Xantos strigînd și zicînd mtre altele și acestea :</p>
            <p>— Pînă voi fi eu vie, o, Xante, nu vei putea lua altă muiere !</p>
            <p>Și așa a rămas acasă din pricina lui Esop, precum se și dusese tot dintr-a lui.</p>
            <p>Iar după vreo cîteva zile, Xantos chemînd prietinii săi la prînz, zise lui Esop :</p>
            <p>— Du-te și cumpăra ce e mai bun și mai frumos. • Iar el mergind zicea întru sine : „Voi învăța eu pe stăpîn să nu poruncească nebunește”. Și a cumpărat numai limbi de porc, și le-a gătit; și șezînd ei la masă, le-a adus la toți limbă friptă cu sare. Oaspeții lăudară pe Esop că a pus întâi bucate fi-losofești, pentru că limba este unealta vorbei. După aceea, Esop iarăși a pus la masă limbi fierte ; și mai cerînd ei alte și alte bucate, el nimic alta nu le mai aducea, fără numai limbi. Iară mesenii mîniindu-se, că tot aceleași bucate le dă, ziseră :</p>
            <p>—Pînă cînd tot limbi ? Că noi astăzi tot limbi mîncînd, ne dor ale noastre limbi.</p>
            <p>Iar Xantos zise supărat :</p>
            <p>— Nu mai ai altceva, Esoape ?</p>
            <p>— Zău nu ! răspunse.</p>
            <p>Atunci Xantos, aprinzîndu-se de mînie, zise :</p>
            <p>— Au nu ți-am poruncit, nemernicule, să cumperi ce e mai bun și mai frumos de mîneat ?</p>
            <p>Și răspunse Esop :</p>
            <p>— Îți mulțămesc, stăpîne, că mă dojenești înaintea atîtor oameni învățați, și pe care îi rog să-mi spuie, ce este mai bun și mai frumos în viață ? Nu este oare limba, căci toată învățătura și filosofia prin ea se arată și se învață ? Dările și luările, neguțătoria, închinăciunile, laudele și chiar muzica — prin ea se fac. Prin ea se fac nunțile, se zidesc cetățile, se mîntuiesc oamenii, și pe scurt : toată viața noastră prin ea stă. Așadar, nimic nu este mai bun decît limba.</p>
            <p>Pentru toate acestea ucenicii ziceau că Esop bine grăiește, dar că a greșit dascălul, și fieștecare s-s i dus acasă.</p>
            <p>A doua zi iarăși împuțind ei lui Xantos, el le-a răspuns că nu din voia sa s-a întîmplat aceea, ci din răutatea slugii sale :</p>
            <p>— Iară astăzi se va schimba cina, și chiar înaintea voastră voi vorbi cu el.</p>
            <p>Deci chemînd el pe Esop, de față cu ucenicii, i-a poruncit să ia ce e mai prost și mai rău să gătească de mîncare, fiindcă ucenicii săi vor mînca iarăși la dînsul. Iar Esop nimic schimbînd, a cumpărat iarăși limbi și gătindu-le le-a pus pe masă. Iar oaspeții murmurau și cârteau între sine zicînd :</p>
            <p>— Iarăși limbi de porc.</p>
            <p>Și după aceea iarăși le-a pus limbi și iarăși și iarăși, adică toată cina a fost din limbi. Iar Xantos, mîniindu-se, a zis :</p>
            <p>— Și ce e aceasta, Esoape ? Au doară ți-am poruncit să gătești iarăși de mîncare ce e mai bun și mai frumos ? Au nu ți-am zis să cumperi ce-i mai prost și mai rău ?</p>
            <p>Esop răspunse :</p>
            <p>— Și ce e vreodată mai rău decît limba, o, stăpîne ? Au nu prin ea se strică cetățile ? Au nu prin ea se omoară oamenii ? Au nu toate minciunile, blestemele și jurămintele strîmbe se fac intr-insa ? Au nu căsătoriile, domniile si împărățiile se strică prin ea ? Pe scurt : toată viața noastră prin ea se .umple de nenumărate răutăți !</p>
            <p>Acestea zicînd Esop, unul din cei ce ședeau Împreună a zis lui Xantos :</p>
            <p>-— De nu-ți vei lua foarte bine sama, acesta te va face să nebunești, căci cum îi e forma așa-i e și sufletul.</p>
            <p>Iar Esop zise cătră acela :</p>
            <p>— Omule, mi se pare că tu ești rău și ciudat,  căci întăriți pe stăpîn asupra slugii.</p>
            <p>Iar Xantos, vrînd cu aceasta să poată bate pe Esop, a zis :</p>
            <p>— Nemernicule, fiindcă ai zis prietinului meu că este ciudat, adu-mi sau arată-mi om fără ciudățenie.</p>
            <p>Deci, a doua zi, ieșind Esop în uliță și uitîndu-se la cei ce veneau și treceau, vede șezînd mult într-un loc pe unul pe care îl judeca a fi un om fără lucru și prost, și ducîndu-se la el i-a zis :</p>
            <p>— Te cheamă stăpînul meu să prînzești cu el.</p>
            <p>Iar prostul neîntrebîndu-l nimica, nici cine este, nici cine îl chiamă, a intrat în casă cu încălțămin-tele sale proaste, cum erau, și a șezut. Iar Xantos a întrebat pe Esop cine este acela.</p>
            <p>Esop i-a spus :</p>
            <p>— Om fără ciudățenie.</p>
            <p>Atunci Xantos zise la ureche muierii să se supuie și să facă tot ce-i va porunci el, ca cu chipul acesta să poată bate pe Esop. După aceea zise înaintea tuturor :</p>
            <p>— Doamnă, pune apă în vas și spală picioarele oaspetelui (cugetînd întru sine că oaspele nu va vrea să lase a-i spăla doamna picioarele și, astfel aratîndu-se curios, să poată bate pe Esop).</p>
            <p>Iar ea puind apă în vas s-a apropiat de picioarele necunoscutului vrînd să i le spele ; și el eunoscînd că aceasta e stăpîna casei, gîndea întru sine : „Vrea să mă cinstească, și de aceea cu înseși rnînile sale vrea să spele picioarele mele, deși ar fi putut porunci aceasta slujnicelor”, și, întinzînd picioarele zise :</p>
            <p>-— Spală-le, stăpînă !</p>
            <p>Și cum a zis aceasta, a șezut. Iar Xantos porunci să dea oaspetelui întâi să bea ; el iarăși cugeta întru' sine cum că se cădea ca ei să bea mai întăi, însă pentru că lor le place așa, nu se cade să întrebe pentru ce fac aceasta, și luînd a băut. Apoi prînzind ei, și punînd dinaintea oaspetelui o bucată din care cu mare plăcere mînca el, Xantos a început a ocări pe bucătar că rău a gătit acea bucată, si gol îl bătea ; iar prostul gîndea întru sine : „Bucata foarte bine este gătită, și nimic nu-i lipsește ca să fie bine făcută ; dar dacă stăpînul casei fără de vină vrea să-și bată sluga, ce-mi pasă mie ?“ Iar Xantos se mînia, și mai trist se arăta, fiindcă oaspetele nimic curios nu cerca. Mai pe urmă porunci să-i aducă plăcinte, iar oaspetele, ca și cum niciodată n-ar fi mai gustat plăcinte, le învălătucea și, luîndu-le, ca pînea le mînca. Iar Xantos judecind pe cel ce le-a făcut, zise :</p>
            <p>— Pentru ce, o, blăstămate, fără miere și fără piper ai făcut plăcintele ?</p>
            <p>Și bucătarul răspunse :</p>
            <p>— De nu sînt coapte plăcintele, pe mine mă bate, stăpîne, iar de nu sînt gătite cumsecade, nu pe mine, ci pe stăpînă o dojenește.</p>
            <p>Iar Xantos zise :</p>
            <p>— De-a făcut muierea mea aceasta, de vie acum o voi arde !</p>
            <p>Și iarăși a făcut semn muierii să se supuie, că doar va răpune pe Esop.</p>
            <p>Deci poruncind să aducă lemne, a aprins focul, și apucînd muierea a pus-o lîngă foc, așteptînd ca și cum ar vrea s-o arunce în flăcări, însă tot întîrziind oarecum a face aceasta și uitîndu-se împrejur să vadă, doar l-ar opri prostul, să nu îndrăznească de a face una ca aceasta. Dar prostul iarăși întru sine socotea : „Nefiind nici o pricină binecuvîntată, pentru ce omul acesta se mînie astfel ?“ După aceea zise :</p>
            <p>— O, stăpîne ! Dacă judeci că se cade să faci aceasta, așteaptă-mă puțintel să mă duc s-aduc și pe muierea mea de la cîmp, ca pe amîndouă odată să le arzi.</p>
            <p>Acestea auzind Xantos de la omul acela, și mi-rîndu-se de sinceritatea și generozitatea lui, zise lui Esop :</p>
            <p>— Iaca om cu adevărat necurios ; ne-ai biruit, o, Esoape, ajungă-ți acuma. Iar după aceasta îți vei căpăta slobozenie.</p>
            <p>A doua zi Xantos a poruncit lui Esop să se ducă la scăldătoare, ca să vadă dacă sânt mulți oameni acolo, căci vrea să se scalde. Deci mergînd el, a întîlnit în cale-i pe polițai, care, cunoscîndu-l că este al lui Xantos, l-a întrebat unde se duce. Iar el a spus :</p>
            <p>— Nu știu !</p>
            <p>Polițaiul, crezîndu-l că-i nesocotește întrebarea, pornește să-l ducă la închisoare. Iar cînd îl ducea, Esop îi striga :</p>
            <p>— Vezi, domnule, că aveam dreptate să-ți spun că nu știam unde merg ? Căci ceea ce n-am așteptat, aceea mi s-a întîmplat, adică m-am întîlnit cu tine și m-ai trimes la închisoare.</p>
            <p>Atunci polițaiul, mirîndu-se cît de curînd și de bine i-a răspuns, l-a lăsat să se ducă. Iar Esop, ducîndu-se la scăldătoare și văzînd acolo o mulțime de lume, a văzut și o piatră în ușă de care toți cei ce intrau și ieșeau se loveau. Însă unul dintre cei ce intrară mai pe urmă o ridică și o puse la o pante. Și întorcîndu-se Esop la stăpânul său, îi zise :</p>
            <p>— De vrei, stăpîne, să te scalzi, poți merge, căci numai un om am văzut la scăldătoare.</p>
            <p>Apoi mergînd Xantos și văzînd mulțimea ce se scălda, a zis :</p>
            <p>— Dar ce-i aceasta, Esoape, au n-ai zis că numai un om ai văzut la scăldătoare ?</p>
            <p>— Cu adevărat, stăpîne, că numai un om am văzut — răspunse Esop — căci piatra aceasta (și o arătă cu mina) în ușă am găsit-o și toți cei ce intrau și ieșeau se loveau de dînsa, iar mai la urmă a intrat unul care, înainte de a se fi lovit de ea, a ridicat-o și a dat-o la o parte. Drept aceea numai pe acela unul am zis că l-am văzut, om so-cotindu-l pe el mai mult decît pe toți ceilalți.</p>
            <p>Atunci Xantos a zis :</p>
            <p>-— Nimica nu e greu lui Esop spre a le îndrepta.</p>
            <p>Iară într-o altă zi, făcîndu-se un ospăț și fiind și Xantos împreună cu ceilalți filosofi, crescând băutura, multe întrebări erau între dînșii ; iar Xantos începînd a se tulbura, Esop, care sta lingă dînsul, i-a zis :</p>
            <p>— Stăpîne, Bachus sau vinul trei temperamente are.: cel dintâi al veseliei, cel al doilea al beției și cel de al treilea al sfăzii. Drept aceea și voi, fiindcă acum sînteți beți și voioși, cele ce mai sînt le lăsați.</p>
            <p>Atunci Xantos, beat fiind, a zis :</p>
            <p>— Taci! Pe cei din iad du-te de-i învață !</p>
            <p>Iar Esop a zis :</p>
            <p>— Și tu în iad te vei tîrî.</p>
            <p>Atunci unul dintre ucenici văzînd pe Xantos cam beat, ba să zic adevărul, beat de tot, zise :</p>
            <p>— O, dascăle, oare poate vreun om șă bea marea ?</p>
            <p>Iar Xantos răspunse :</p>
            <p>— Vezi bine că poate, căci eu însumi o pot bea.</p>
            <p>Și ucenicul adaose :</p>
            <p>— Dar de nu vei putea, ce dai ?</p>
            <p>Xantos răspunse :</p>
            <p>— Casa mea o dau toată.</p>
            <p>Într-aceea scoțînd inelele au făcut legătură și s-au dus. A doua zi, spălîndu-se pe față și nevăzînd inelul cînd se spăla, a întrebat pe Esop despre inel și Esop îi spuse :</p>
            <p>— Nu știu ce s-a făcut inelul, dar numai una știu, anume că ți-ai pierdut casa.</p>
            <p>Xantos întrebă mirat:</p>
            <p>— Pentru ce ?</p>
            <p>Esop răspunse :</p>
            <p>— Pentru că ieri, beat fiind, te-ai legat că vei bea marea și spre încredințare ai pus inelul.</p>
            <p>Și Xantos zise :</p>
            <p>— Cum voi putea face eu un lucru ce e peste putință ? Te rog, acuma, de ai vreo cunoștință, vreo înțelepciune, vreo știință, ajută-mi să biruiesc și să stric legătura.</p>
            <p>Esop îi răspunse :</p>
            <p>— Să biruiești, nu poți, dar ca să strici legătura, aceasta voi face-o. Cînd vă veți aduna astăzi la un loc, să nu te arăți de fel ca și cum te-ai teme de cele ce te-ai legat la beție, ci tot acelea și treaz să le zici. Apoi să poruncești să se așeze masa la marginea mării, și să vie acolo slugile pregătite cu pahare, ca să-ți deie ție să bei apă din mare ; și cînd vei vedea că toți oamenii s-au strîns acolo ca să privească, tu să te așezi la masă și să primești să-ți umple paharul din mare, și luîndu-l în văzul și auzul tuturor celor de față să zici celui ce e mai mare peste legătură, așa : „Ce legătură am făcut eu înaintea dumitale ?“ Și el îți va răspunde că te-ai legat să bei marea. Atunci te vei întoarce spre toți cei de față și le vei spune așa : „Bărbați samieni, știți și voi foarte bine cât de multe nuri se varsă în mare, iar eu m-am legat ca numai marea să o beau, dar nu și apele care se varsă într-însa. Drept aceea, prietinul acesta mai întăi să meargă să oprească toate acele ape, apoi eu îndată voi bea marea singură.“</p>
            <p>Xantos, cunoscând că cu chipul acesta legătura va fi stricată, foarte tare s-a bucurat.</p>
            <p>Deci s-a adunat poporul pe țărmul mării ca să privească la cele ce erau să se facă și Xantos a zis și a făcut întocmai după cum era învățat de Esop. Samienii, auzind aceasta, au strigat lăudînd pe Xantos și mirîndu-se de el; iar ucenicul, căzînd la picioarele lui Xantos, se mărturisi biruit de acesta și se rugă să se strice legătura, ceea ce Xantos a și făcut-o, rugat fiind și de popor.</p>
            <p>Apoi întorcîndu-se ei acasă, Esop s-a dus la Xantos și i-a zis :</p>
            <p>— Stăpîne ! Eu cel ce ți-am dăruit viața nu sînt vrednic să-mi dai libertatea ?</p>
            <p>Iar Xantos, înfruntîndu-l, l-a suduit, zicîndu-i :</p>
            <p>— Au nu vreau eu să fac aceasta ? Dar ieși dinaintea ușii afară și te uită, și de-i vedea două ciori, spune-mi că-i bun semn, iar de-i vedea una, e rău.</p>
            <p>Deci ieșind Esop afară s-a întîmplat de-a văzut intr-un copac stînd două ciori, și întorcîndu-se în-lăuntru a spus lui Xantos, iar pînă ce să iasă acesta afară ca să vadă, una din cele două ciori a zburat, și Xantos, văzînd numai una singură, zise :</p>
            <p>— Blăstămatule, nu mi-ai spus mie că ai văzut două ?</p>
            <p>— Da — zise Esop — însă una a zburat.</p>
            <p>Atunci Xantos zise supărat :</p>
            <p>— Nu încetezi, ticălosule, de a mă batjocori ?</p>
            <p>Apoi porunci să-l dezbrace și să-l bată. Iar pe cînd îl băteau pe Esop, venind oarecine, a chemat pe Xantos la cină, și Esop în bătaie a strigat :</p>
            <p>— Vai de mine, mișelul! Eu cei ce am văzut două ciori mă bat, iară tu care ai văzut numai una te duci la ospăț ; deșert a fost așadar semnul pentru amîndoi.</p>
            <p>Xantos, auzind pe Esop cum se văita și mirîn-du-se de înțelepciunea lui, a poruncit să nu-l mai bată.</p>
            <p>Și nu după multă vreme, Xantos a chemat la dînsul pe filosofi și pe retori, ca să prînzească împreună și a poruncit lui Esop să stea la ușă, și pe nici un neînvățat să nu lase să intre, ci numai pe cei învățați. Deci venind ceasul prînzului și Esop, închizînd ușa, sta înlăuntru, și viind unul din cei chemați, a bătut la ușă ; iar Esop dinlăuntru îi întrebă :</p>
            <p>— Ce mișcă cânele ?</p>
            <p>Iar acela, socotind că pe dînsul îl numește câne, s-a întors de la ușă și s-a dus mînios. Și așa fieșiecare viind, iarăși se ducea mînios, gîndind că-i batjocorește, căci dinlăuntru Esop pe fieștecare tot așa îl întreba. Mai pe urmă bătînd unul la ușă și auzind întrebarea : Ce mișcă cânele ? răspunse :</p>
            <p>— Coada și urechile.</p>
            <p>Esop, judecând că bine a răspuns, îi deschise ușa și, mergînd la stăpînul său, i-a spus :</p>
            <p>— Nici un filosof n-a venit la ospățul tău, o, stăpîne, fără numai acesta.</p>
            <p>Iar Xantos foarte s-a supărat, socotind că l-au amăgit cei chemați.</p>
            <p>A doua zi adunîndu-se ei la școală, toți învinovățeau pe Xantos zicîndu-i :</p>
            <p>— Cum se poate, învățătorule ? Dacă ai vrut să glumești cu noi, trebuia oare să pui pe stricatul acela de Esop ca să ne batjocorească și să ne numească cîni ?</p>
            <p>Iar Xantos le răspunse :</p>
            <p>— Visați, ori adevărul grăiți ?</p>
            <p>Și ei răspunseră :</p>
            <p>— Nu dormim, ci adevărul îți spunem.</p>
            <p>Și îndată chemînd Xantos pe Esop, l-a întrebat mînios :</p>
            <p>— Pentru ce ai înapoiat cu rușine pe prietinii mei, ieri ?</p>
            <p>Esop răspunse :</p>
            <p>— Au nu tu, stăpîne, mi-ai poruncit să nu las pe nici un om prost sau neînvățat să vie la ospățul tău, ci numai pe cei învățați ?</p>
            <p>Xantos zise :</p>
            <p>— Și ce sînt aceștia, au nu sînt învățați ?</p>
            <p>Esop răspunse :</p>
            <p>— Nu, nicidecum, căci bătînd ei la ușă și eu întrebîndu-i dinăuntru : Ce mișcă cânele ? nici unul dintr-înșii n-a înțeles întrebarea ; de aceea eu, vă-zîndu-i pe toți. neînvățați, n-am lăsat pe nici unul înlăuntru, afară numai de acesta, care, singur înțelegînd întrebarea și răspunzînd la ea cum se cuvine, l-am lăsat să intre.</p>
            <p>Atunci toți au zis că Esop are dreptate.</p>
            <p>După vreo cîteva zile, Xantos luînd după sine pe Esop, s-au dus la mormînturi și cetea scrisorile cele de pe, copîrșaie, iar Esop văzînd pe o piatră literele acestea : Α, Β, Δ, Ο, Ε, Θ, Χ<note xml:id="ftn19" place="foot" n="19"> Slove grecești: A, B, D, O, E, T, H</note>, le arătă lui Xantos, întrebîndu-i de poate deslega ce însemnează ele ; și cercetîndu-le, Xantos n-a putut desluși înțelesul lor, și și-a mărturisit astfel neștiința. Atunci Esop îi zise :</p>
            <p>— Stăpîne ! Dacă prin aceste litere ți-oi arăta comoară, cu ce mă vei dărui ?</p>
            <p>Xantos îi zise :</p>
            <p>— Crede-mă, îți voi da slobozenia și aurul pe jumătate.</p>
            <p>Esop se depărta atunci patru pași mai înapoi de la acea scriptură, și săpînd acolo a găsit comoara, pe care a dat-o stăpînului său, zicîndu-i :</p>
            <p>— Dă-mi ceea ce mi-ai făgăduit, căci iată comoara !</p>
            <p>Iar Xantos îi zise :</p>
            <p>— Nu-ți dau, pînă ce nu-mi vei spune mai întăi și înțelesul literelor prin care s-a putut dovedi comoara, că a ști aceasta mai de mare preț este mie decît comoara.</p>
            <p>Și Esop zise :</p>
            <p>— Cel ce a îngropat această comoară aici, ca un om învățat, a săpat și aceste litere care spun : „α, ἀποβας<note xml:id="ftn20" place="foot" n="20">Apobas</note> — adică mergi înapoi; β, βἠματα<note xml:id="ftn21" place="foot" n="21">Bemata</note>, — pași ;  δ, τεσσαρα<note xml:id="ftn22" place="foot" n="22">tessara</note> — patru ; ο, ορύξας<note xml:id="ftn23" place="foot" n="23">orixas</note> — săpînd<hi rend="bold">,</hi>  ε, ευρησεις<note xml:id="ftn24" place="foot" n="24">Eureseis</note> — vei găsi; θ, θησαυρον<note xml:id="ftn25" place="foot" n="25">thesauron</note> — comoară ; χ, χρυσίον<note xml:id="ftn26" place="foot" n="26">hrision</note>— de aur“</p>
            <p>Xantos îi zise :</p>
            <p>— Fiindcă ești așa de dibaci și deștept, nu vei căpăta slobozenia.</p>
            <p>Iar Esop zise :</p>
            <p>— Voi da de știre, stăpîne, împăratului vizantinenilor, căci pentru el a fost pusă această comoară.</p>
            <p>— Și de unde știi aceasta ? zise Xantos.</p>
            <p>— Din litere — răspunse Esop — fiindcă acestea așa spun :„α, ἀπόδος<note xml:id="ftn27" place="foot" n="27">apodos</note> — dă înapoi; β, βασιλει<note xml:id="ftn28" place="foot" n="28">basilei</note> — împăratului; δ, Διονυσὶω<note xml:id="ftn29" place="foot" n="29">Dionisio</note>— Dionisie;  ο, ον<note xml:id="ftn30" place="foot" n="30">on</note>  —care ε, εὖρες<note xml:id="ftn31" place="foot" n="31">eures</note>— ai găsit; θ, θησαυρον<note xml:id="ftn32" place="foot" n="32">thesauron</note>— comoara ;  χ, χρυσιου<note xml:id="ftn33" place="foot" n="33">hrisiu</note> — de aur.“</p>
            <p>Iar Xantos auzind că aurul este al împăratului, zise cătră Esop :</p>
            <p>— Ia jumătate din el, și taci.</p>
            <p>Dar Esop zise :</p>
            <p>— Nu-mi dai tu mie acum aceasta, ci cel ce a pus aurul aici ; și iată cum, căci literele acestea așa spun : „α, ανελομενοι — luîndu-l; β, βαδισαντες — ducîndu-vă ; δ, διελεστε — împărțiți-l ; ο, ον care ;  ε, ευρτε — ați găsit ;  θ, θεσαυρον —comoara ; χ, χρισιου — de aur“.</p>
            <p>Atunci Xantos zise :</p>
            <p>— Vino acasă, ca și comoara să o împărțim, și tu slobozenie să capeți.</p>
            <p>Deci, ducîndu-se ei acasă, și Xantos temîndu-se de gura lui Esop, a poruncit de l-au băgat în temniță ; iar Esop, pe cînd îl duceau, zicea :</p>
            <p>— Așa sînt făgăduințele filosofilor! Căci nu numai că nu-mi dă slobozenia, dar încă și în temniță poruncește să mă arunce.</p>
            <p>Xantos, auzindu-i căinarea, a poruncit să-l deslege, și-i zise :</p>
            <p>— La toate bine zici; dar dacă vei căpăta slobozenie, mai mult mă vei pîrî.</p>
            <p>Atunci Esop i-a zis :</p>
            <p>— Orice rău poți să-mi faci, fă-mi-l, căci și fără de voie mă vei slobozi.</p>
            <p>Pe vremea aceea, ceva nemaipomenit s-a întîmplat în Samos, și anume ; într-o sărbătoare mare, zburînd cu repeziciune un vultur și luînd inelul cel de obște, l-a slobozit în sînul unei slugi. De acest semn samienii spăimîntîndu-se și în mare întristare căzînd, s-au adunat laolaltă și au început a ruga pe Xantos, căci el era cel mai dintâi cetățean și filosof, ca să le deslege acest semn nemaipomenit. Iar el îndoindu-se, a cerut timp ; și ducîndu-se acasă, mult era trist și băgat în grijă, ca unul ce nimic nu putea judeca despre fapta aceea. Iar Esop, cunoscând supărarea lui Xantos, merse la el și-i zise :</p>
            <p>— Pentru ce ești trist ? Spune-mi mie și leapădă-ți întristarea.</p>
            <p>Xantos îi spuse mîhnirea sa, și Esop îi zise :</p>
            <p>— Mine, ducîndu-te în tîrg, zi saurienilor : „Eu nici am învățat a deslega semnele cele minunate, nici a gîci, dar am un rob care multe lucruri știe; el vă va spune vouă ce cercați. Și de voi deslega eu, stăpîne, tu vei avea cinste că ai o asemenea slugă ; iar de nu voi putea deslega, numai mie îmi va fi rușine.</p>
            <p>Deci, încrezîndu-se Xantos si a doua zi ducîndu-se în adunare și stînd în mijlocul celor ce se adunase, le-a spus cele ce-l învățase Esop. Iar ei îndată l-au rugat să cheme pe Esop, carele venind, a stat în mijlocul lor. Samienii, văzînd fața lui, au strigat rîzînd :</p>
            <p>— Această față va deslega semnul ? De la urîtul acesta ce bine vom putea să auzim ?</p>
            <p>Și iarăși au început a rîde. Iar Esop, tinzîndu-și mâna, a cerut să tacă toți și a zis :</p>
            <p>— Bărbați samieni, ce rîdeți de fața mea ? Căci nu la față,  ci la minte se cade a căuta, căci de multe ori în chip urît bună minte a pus firea. Au voi vasul pe dinafară îl prețuiți și nu vinul ce este într-însul ?</p>
            <p>Acestea auzind ei de la Esop, toți au zis :</p>
            <p>— Esoape, tot ceea ce poți  să știi, spune cetății!</p>
            <p>Atunci Esop cu îndrăzneală zise :</p>
            <p>— Bărbați samieni, fiindcă norocul, care pururea  se nevoiește, a deschis luptă între domn și rob pentru slavă, de se va părea robul mai prejos de domnul, bătut se va duce ; iar de se va părea presus, tot bătut va fi. Dacă dar voi veți face să capăt eu slobozenia mea, vă voi spune lucrul ce-l cercați.</p>
            <p>Atunci poporul într-un glas a strigat către Xantoszicînd :</p>
            <p>— Dă slobozenia lui Esop; ascultă pe samieni, dăruiește slobozenia lui pentru noi !</p>
            <p>Iar Xantos nu vroia. Atunci pretorul i-a zis :</p>
            <p>— Xante, de nu-ți place ție a asculta de popor, a, într-această oră, voi da slobozenia lui Esop, și atunci va fi deopotrivă cu tine !</p>
            <p>Atunci Xantos, vrînd-nevrînd, a trebuit să dea slobozenia lui Esop. Și îndată precum a strigat :</p>
            <p>— Xantos, filosoful, dă slobod pe Esop samienilor.</p>
            <p>Și așa s-a împlinit cuvântul lui Esop, care spusese lui Xantos că și fără de voie îi va da slobozenie. Drept aceea Esop, căpătînd slobozenia și stînd în mijlocul lor, a zis :</p>
            <p>— Bărbați samieni, vulturul, precum știți, este împăratul paserilor; iar fiindcă a luat inelul cel  împărătesc și l-a slobozit în sînul unei slugi, acea-însemnează că un împărat din cei ce sînt acum ta ca slobozenia voastră să o supuie robiei și gâturile voastre să le strice.</p>
            <p>Aceasta auzind samienii s-au umplut de întristare.</p>
            <p>Și nu după multă vreme le-au venit lor scrisori de la Cresus, împăratul lidienilor, poruncindu-le ca acel timp să-i deie tribut; iar de nu vor asculta, — gătească de război. Deci, sfătuindu-se ei cu cu hotărîră a se supune și a da tribut lui Cresus ; mai înainte însă de a da urmare acestei hotărâri, ziseră că ar fi bine să întrebe și pe Esop, și întrebat fiind acesta, a zis :</p>
            <p>— Fiindcă domnii voștri au hotărît să dați tribut și să ascultați de împărat, acum sfat nu voi mai da, ei voi spune numai o vorbă, și veți ști ce va fi de folos. Norocul două căi a arătat în viață : una a slobozeniei, al căreia început e cu anevoie, dar sfîrșitul ușor ; alta a robiei, al cărei început e lesne, iar sfîrșitul cu osteneală.</p>
            <p>Acestea auzindu-le samienii au strigat:</p>
            <p>— Noi fiind slobozi, de bunăvoie nu vrem să ne facem robi!</p>
            <p>Și pe sol fără de izbîndă l-au trimes îndărăt. Acestea aflând Cresus, a vrut ca să se bată cu sa- I mienii, dar solul i-a zis :</p>
            <p>— Nu vei putea birui pe samieni, cîtă vreme Esop va fi între dînșii și le va da sfat; dar mai bine poți, o, împărate, să trimeți soli și să ceri de la ci pe Esop, făgăduindu-le că le vei fi recunoscător și că nici tribut nu vei lua de la ei; și așa doară îi vei putea învinge.</p>
            <p>Și Cresus s-a înduplecat la aceasta și a trimes sol de a cerut să-i dea pe Esop. Iar șamienii au făcut sfat ca să-l deie. Esop, înțelegînd acestea și stînd în mijlocul lor, a zis :</p>
            <p>— Bărbați samieni, mie îmi va fi mare cinste de a mă duce la picioarele împăratului, dar mai înainte vreau să vă spun o fabulă ; deci ascultați : Odinioară, pe cind animalele vorbeau între ele, lupii au făcut război împotriva oilor, iar oile împreună cu cînii se bateau împotriva lupilor, și-i alungau. Lupii însă, trimețînd sol, au zis oilor : de le este voia să trăiască în pace și nici un război să nu aibă, să le deie lor pe cîni. Și oile proaste au crezut, și dînd pe cîni lupilor, aceștia și pe cîni i-au rupt, și pe oi foarte lesne le-au ucis.</p>
            <p>Atunci samienii, cunoscând înțelesul fabulei, au hotărît să ție la dînșii pe Esop, dar acesta n-a vrut, ci împreună cu solul s-a dus la Cresus. Iar dacă a ajuns în Lidia, împăratul, văzînd pe Esop stînd înaintea sa, s-a mîniat zieînd :</p>
            <p>— Vezi ce pocitură de om mi-a fost mie împiedicare să nu pot supune acea insulă !</p>
            <p>Atunci Esop zise :</p>
            <p>— Preamărite împărate, nu de silă sau de nevoie am venit la tine, ci de bunăvoie ; îngăduie dar puțin a mă asculta : Un om prinzînd lăcuste și ucigîndu-le, a prins și un greieruș, și vrînd să-l ucidă, greierușul îi zise : „O, omule, nu mă ucide în zadar, căci eu nici spicele le stric, nici altă pagubă nu-ți fac, ci numai cu dulce cîntare desfătez pe călători, și mai mult decît glasul nu vei găsi alt nimic în mine“. Și auzind acestea omul, l-a lăsat de s-a dus. Drept aceea și eu, o, împărate, cad la picioarele tale, ca să nu mă omori fără de pricină. Căci nimănui nici un rău nu pot face, ci aflîndu-mă într-un trup prost, vorbesc însă cuvinte bune.</p>
            <p>Iar împăratul, mirîndu-se de cumințenia vorbelor lui și f iindu-i milă de dînsul, îi zise :</p>
            <p>— Esoape, nu eu îți dăruiesc ție viața, ci soarta ta. Drept aceea cere de la mine orice vrei, și ți se va da.</p>
            <p>Iar Esop zise :</p>
            <p>— Rogu-te, împărate, împacă-te cu samienii.</p>
            <p>Și împăratul răspunse :</p>
            <p>— M-am împăcat!</p>
            <p>Iar Esop, căzînd la pămînt, i-a mulțămit, și după aceea a scris fabulele sale care și pînă astăzi sînt, și le-a lăsat la împăratul.</p>
            <p>Și luînd carte de la împăratul cătră samieni, cum că pentru Esop s-a împăcat cu dînșii, cu multe daruri s-a întors la Samos; iar samienii, văzîndu-l, i-au pus cununi și joc au făcut pentru dînsul. Iar el cetindu-le cartea împăratului le-a arătat prin aceasta că libertatea care a dobîndit-o el de la popor, el a răscumpărat-o dându-le lor libertate.</p>
            <p>Apoi a plecat din insulă prin țări străine, și pretutindeni întrebîndu-se cu filosofii, s-a dus și în Babilonia unde, arătîndu-și știința sa, a ajuns mare la Împăratul Lichir. Căci pe timpurile acelea împărații, avînd pace între dînșii, pentru desfătarea lor cu întrebări sofistice se îndeletniceau, trimețînd unul altuia, prin cel ce le deslega, darea cu care se legau a lua de la cel ce trimetea asemenea întrebări. Iar acela ce nu le putea deslega, asemenea dare da. întrebările ce se trimeteau lui Lichir, Esop, înțelegîndu-le, le deslega, și mărit făcea pe împăratul ; iar el în numele lui Lichir alte întrebări trimetea împăraților, care rămîind nedeslegate, împăratul foarte multe tributuri lua.</p>
            <p>Iar Esop neavînd fii, a luat de suflet pe fiul unui boier anume Enn, pe care, aducîndu-l la împăratul, l-a arătat ca pe un legiuit fiu al său. Iar nu după mult timp Enn foarte obraznic s-a purtat cu cel ce l-a luat de fiu, și aflînd despre aceasta Esop hotărî să scoată pe Enn din casă ; iar acesta mîniindu-se a scris carte falșă, adică cu numele lui Esop, către cei ce puneau întrebări lui Lichir, cum că mai bucuros și gata ar fi a se duce la ei, decît a mai rămîne la Lichir, și a dat-o împăratului acestuia pecetluită cu inelul lui Esop. Împăratul, văzînd pecetea, a crezut, și foarte aprinzîndu-se de mînie a poruncit îndată lui Ermip ca fără nici o cercetare să omoare pe Esop, ca pe un trădător al împărăției. Dar Ermip, fiind prietin lui Esop, i s-a arătat și atunci prietin și, ascunzîndu-l într-un loc unde nimeni nu-l știa, îi dădea acolo hranăîntr-ascuns. Iar Enn, din porunca împăratului, toată averea lui Esop a luat-o.</p>
            <p>După cîtăva vreme Netinav, împăratul egiptenilor, auzind că au omorît pe Esop, a trimes de îndată carte lui Lichir, prin care îi poruncea să-i trimeată meșteri arhitecți ca să zidească un turn care nici cerul, nici pămîntul să nu-l atingă, și totodată să-i răspundă cineva la toate ce-l va întreba ; și de va face acestea, să ia daruri, iar de nu, să plătească însuși. Acestea cetindu-le Lichir, s-a întristat foarte, pentru că nimeni din prietinii săi nu putea înțelege arătarea despre zidirea turnului ; și împăratul se tînguia amar că a murit Esop, stîlpul împărăției sale. Iar Ermip, cunoseînd durerea împăratului pentru Esop, s-a dus la împăratul și i-a spus că trăiește, spunîndu-i că pentru dînsul n-a omorît pe Esop, căci a știut că oarecîndva îi va părea rău împăratului pentru moartea lui. Iar împăratul, bucurîndu-se, a poruncit să i-l aducă. Și scoțînd Ermip pe Esop din ascunzătoare l-a dus înaintea împăratului așa cum era, împuțit și întinat ; și cum l-a văzut împăratul a lăcrămat și i-a poruncit să se spele și să se schimbe. După aceasta Esop a arătat mincinoasele pricini pentru care a fost pîrît; și împăratul vrînd să omoare pe ticălosul și nevrednicul Enn, Esop i-a cerut iertare. Apoi împăratul dete lui Esop cartea egipteanului ca să o cetească, și el îndată cunoseînd deslegarea întrebării, a rîs ; iar Lichir a poruncit să scrie lui Netinav'că, dacă va trece iarna, va trimete și pe cei ce trebuie să zidească turnul și pe cel ce va răspunde la întrebările ce i se vor face. Și așa împăratul pe solii de la Eghipet i-a trimes îndărăt, iar lui Esop i-a dat toată averea ce-a avut-o, dîndu-i și pe Enn; iar Esop luînd pe Enn, întru nimica nu l-a dojenit, ci ca pe un fiu iarăși luîndu-l, cu alte și cu aceste cuvinte l-a învățat :</p>
            <quote>„Fiule ! Mai înainte de toate slujește lui Dumnezeu, pe împăratul cinstește, vrăjmașilor tăi groaznic te arată, ca să nu te nesocotească, cu prietinii fii blînd și voios, ca să-ți fie mai mult voitori de bine, vrăjmașilor să dorești răutate și sărăcie, ca să nu te împiedice pe tine.  Și prietinilor bine le voiește din toată inima, ca întru toate să le fie bine. Pururea cu muierea te poartă bine și înțelepțește, ca să nu-i dai prilej a dori buna purtare a altui bărbat; căci ușor este neamul muieresc, și lingu-șindu-se, lesne se apleacă spre rău. Puține să vorbești, și cu măsură, și multe să asculți, și înțelepțește să urmezi. Pe cei ce fac binele, nu-i pizmui, ci să-ți pară bine de ei, căci de-i vei pizmui, mai mult pe tine însuți te vei vătăma. De casnicii tăi poartă grijă ca să nu se teamă de tine numai ca de stăpin, ci și ca pe un făcător de bine să te cinstească. Nu-ți fie rușine a învăța să faci totdeauna ce e mai bine. Muierii niciodată nu-i încredința secretele tale, căci totdeauna se va înarma cu dînsele ca să te supuie voinței ei. în toată ziua economisește ceva pentru ziua de mîne, căci mai bine este, cînd vei muri, să lași la vrăjmași decît cînd vei trăi să aibi lipsă. închină-te lesne celor ce te întîmpină, știind că și cînelui coada îi capătă pîne. Nu-ți pară rău că ești bun. Pe omul flecar gonește-l din casa ta, căci cele ce zici și faci tu, altora le va spune. Fă aceea ce nu te va întrista. De cele ce se întîmplă nu te supăra. De la cei răi nu cere sfat niciodată, nici urma obiceiurilor lor.”</quote>
            <p>Astfel învățând Esop pe Enn, și mustrîndu-l pe acesta cugetul de zilele lui Esop, i se pătrunse sufletul ca de o săgeată și după puține zile a murit.</p>
            <p>După acestea chemînd Esop pe toți păsărarii, le-a poruncit să prindă patru pui de vultur, și după ce i-au prins, i-a hrănit, crescîndu-i și îmblînzindu-i, astfel încît i-a învățat a lua în cioc o coșniță mare, in care punea cîte doi copii, pe care, purțîndu-i în văzduh, oriunde vrea ei zbura, ori în sus, ori la pămînt în jos.</p>
            <p>Iar după ce trecu iarna și începu primăvara, Esop, gătind toate pentru călătorie, a luat.cu sine copiii și vulturii și s-a dus în Eghipet; iar norodul se mira foarte mult, neștiind ce o să facă cu dînșii.</p>
            <p>Netinav auzind că a venit Esop, zise cătră prietinii săi :</p>
            <p>— M-am înșelat, căci înțelesesem că Esop ar fi murit.</p>
            <p>A doua zi a poruncit împăratul ca toți boierii să se îmbrace în haine albe, iar el s-a îmbrăcat în Erea și și-a pus cunună și diademă împodobită cu pietre scumpe ; și șezînd în jîlț înalt, a poruncit să aducă pe Esop ; și intrînd Esop, împăratul i-a zis :</p>
            <p>— Cui mă asemeni, Esoape, pe mine și pe cei ce sunt cu mine ?</p>
            <p>Esop răspunse :</p>
            <p>— Pe tine, soarelui de primăvară, iar pe cei ce stau împrejurul tău, spicelor celor coapte.</p>
            <p>Și împăratul mirîndu-se de el, l-a dăruit cu multe daruri.</p>
            <p>În ziua următoare împăratul s-a îmbrăcat în veștminte foarte albe, iar prietinilor a poruncit să se îmbrace în veștminte de porfiră roșie și intrînd Esop, iarăși l-a întrebat împăratul; și Esop zise :</p>
            <p>— Pe tine te voi asemăna soarelui, iar pe cei ce stau împrejurul tău, razelor soarelui.</p>
            <p>Atunci Netinav zise :</p>
            <p>— Socotesc că nimic nu este Lichir pe lingă împărăția mea.</p>
            <p>Iar Esop, zîmbind a rîde, zise :</p>
            <p>— Nu vorbi așa ușure de el, o, împărate, căci numai neamului vostru se aseamănă împărăția voastră, că strălucește ca soarele ; iar de se va asemăna lui Lichir, strălucirea aceasta întuneric se va părea.</p>
            <p>Netinav, mirîndu-se de acest răspuns, a zis :</p>
            <p>— Adusu-ne-ai pe cel ce va să zidească turnul în văzduh?</p>
            <p>Esop răspunse :</p>
            <p>— Sînt gata, numai arată locul unde să se înalțe zidirea.</p>
            <p>După aceea împăratul, ieșind afară din cetate, a mers într-un șes și i-a arătat locul. Acolo Esop aducînd la patru unghiuri ale locului pe cei patru vulturi purtînd copiii în coșnițe, în mînile cărora dedese unelte de-ale zidarilor, le-au poruncit să zboare ; iar ei înălțîndu-se în sus, copiii strigau :</p>
            <p>— Dați-ne cărămidă, var, lemne și altele ce trebuiesc pentru zidirea turnului!</p>
            <p>Netinav, văzînd pe copiii ridicați sus de vulturi, zise :</p>
            <p>— De unde oameni zburători ?</p>
            <p>Iar Esop răspunse :</p>
            <p>— Iată că Lichir are, iar tu, fiind om, vrei să te asemeni cu împăratul Dumnezeilor.</p>
            <p>Și Netinav zise :</p>
            <p>— La aceasta sînt învins, Esoape ; însă eu te voi mai întreba ceva și tu îmi vei răspunde. Și zise : Eu am niște iepe care, auzind caii din Babilonia nechezînd, îndată rămîn borțoase ; de știi cum se întîmplă aceasta, răspunde-mi.</p>
            <p>Și Esop zise :</p>
            <p>— Îți voi răspunde mîne, împărate.</p>
            <p>Și, mergînd la gazdă, a poruncit slugilor să-i prindă o miță, și dacă au prins-o, o purta bătîndu-o, de vedeau toți. Iar egiptenii, cinstind acest dobitoc<hi rend="bold"> </hi>și văzînd că-l bate tare, alergară de scoaseră mîța din mînile celor ce o băteau, și îndată au dat de știre împăratului care, chemînd pe Esop, i-a zis :</p>
            <p>— Nu știi, Esoape, că noi cinstim mîța ca pe Dumnezeu ? Pentru ce dar ai făcut aceasta ?</p>
            <p>Esop răspunse :</p>
            <p>— O, împărate, astă-noapte mîța aceea a făcut o mare pagubă împăratului Lichir, căci i-a ucis I cucoșiil cel mai războinic și viteaz, care îi spunea și ceasurile noaptea.</p>
            <p>Iar Netinav zise :</p>
            <p>— Nu ți-e rușine ă minți, Esoape ? Căci cum se poate ca într-o noapte mița din Eghipet să se ducă în Babilonia să ucidă cucoșul și să se întoarcă înapoi ?</p>
            <p>Atunci Esop, rîzînd, răspunse :</p>
            <p>— Și cum, o, împărate, în Babilonia nechezînd caii, aici iepele rămîn îngreunate ?</p>
            <p>Împăratul Netinav auzind acestea a zis : Mare e înțelepciunea lui Esop !</p>
            <p>După acestea fiind chemați din Iliopol bărbați știuți de întrebări sofismaticești, și vorbind cu ei I despre Esop, i-a chemat într-una din zile la ospăț, <hi rend="bold">I </hi>împreună și cu Esop Deci șezînd ei, unul de la I Iliopol zise lui Esop :</p>
            <p>— M-a trimes Dumnezeul meu să-ți pun o întrebare și să mi-o deslegi.</p>
            <p>Iar Esop zise :</p>
            <p>— Minți, căci Dumnezeu n-are trebuință să în-vețe de la oameni nimica ; iar tu nu numai pe tine,</p>
            <p>I dar și pe Dumnezeul tău asuprești.</p>
            <p>Acela iarăși zise către Esop :</p>
            <p>147</p>
            <p>— Este o biserică foaite mare și într-însa un stîlp care ține douăsprezece orașe și fieștecare de</p>
            <p>cîte tx’eizeci de grinzi se proptește, pe lingă care aleargă împrejur două muieri.</p>
            <p>Și Esop îi zise :</p>
            <p>— Această întrebare ar deslega-o la noi și copiii ; căci biserica despre care vorbești este lumea, stîlpul e anul, orașele sînt lunile, grinzile sînt zilele lunilor, iar cele două muieri sînt ziua și noaptea care urmează una după alta.</p>
            <p>A doua zi Netinav, chemînd pe toți prietenii săi. le zise :</p>
            <p>— Din pricina lui Esop acestuia, va trebui să dăm tribut împăratului Lichir.</p>
            <p>Dar unul dintre dînșii a zis :</p>
            <p>— li vom porunci să ne puie întrebări ce nici n-am văzut, nici n-am auzit.</p>
            <p>Și Esop zise :</p>
            <p>— Mine voi răspunde la acestea.</p>
            <p>Deci ducîndu-se ei, au făcut scrisoare, în care zicea : „<hi rend="bold">Netinav mărturisește că e dator lui Lichir o mie de talanți“.</hi> Dimineața întorcîndu-se au dat scrisoarea împăratului ; iar prietinii acestuia, mai înainte de a se deschide scrisoarea, toți au zis :</p>
            <p>— Am văzut aceasta și am auzit.</p>
            <p>Atunci Esop zise :</p>
            <p>— Vă mulțămesc pentru dovadă.</p>
            <p>Iar Netinav, cetind mărturisirea datoriei, zise :</p>
            <p>—■ Eu nimica nu sînt dator lui Lichir și voi toți sînteți mărturii ?</p>
            <p>Iar ei tăgăduind au zis :</p>
            <p>— Nici am văzut, nici am auzit.</p>
            <p>Și Esop zise :</p>
            <p>— Dacă este așa, întrebarea dumneavoastră este deslegată.</p>
            <p>Iar Netinav la acestea zise :</p>
            <p>— Fericit este Lichir avînd o astfel de înțelepciune în împărăția sa.</p>
            <p>Și așa, legătura cu care s-a legat a dat-o lui Esop, și în pace l-a trimes. Și Esop întorcîndu-se în Babilonia a spus lui Lichir toate cum a petrecut în Eghipet, dîndu-i și tributul adus de la Netinav. Iar Lichir a înălțat lui Esop o statuie de aur.</p>
            <p>Apoi nu după multă vreme Esop hotărî să meargă in Grecia, și fiindcă împăratul Lichir nu vroia să-l lase, a trebuit mai întăi să-i tăgăduiască prin ju-rămînt chin că se ya întoarce iarăși în Babilonia, unde să-și petreacă rămășița vieții sale; și cu această făgăduială i s-a dat voie de a plecat. Deci ducîndu-se și umblînd prin orașele Greciei, pe unde-și arăta învățătura sa, a ajuns la Delfi. însă delfii bucuroși îl auzeau vorbind, dar nu l-au cinstit; iar el căutînd spre ei a zis :</p>
            <p>— Bărbați delfi, îmi vine să vă aseamăn lemnului ce se poartă pe mare, căci pe acela de departe văzîndu-l învăluindu-se de valuri, de mare preț îl socotim ; iar după ce se apropie, se vede foarte prost. Așa și eu, cînd eram departe de orașul vostru, ca pe niște oameni vrednici de cinste vă socoteam, iar acum venind la voi, decît pe toți, ca să zic așa, v-am aflat mai nevrednici.</p>
            <p>Acestea auzind delfii și temîndu-se ca nu cumva mergînd Esop în alte orașe să vorbească rău de dînșii, s-au sfătuit să-l omoare. Deci luînd ei fiala<note xml:id="ftn34" place="foot" n="34">cupă</note> de aur din biserica lui Apolon, într-ascuns au pus-o în hainele lui Esop; iar Esop, neștiind cele făptuite de ei cu înșelăciune, ieșind din oraș se ducea în Fochida. Atunci delfii luîndu-se după el l-au prins, învinovățindu-l ca pe un fur de cele sfinte ; iar Esop tăgăduind că nimic din acestea n-a făptuit, ei cu de-a sila desfăcîndu-i hainele au găsit fiala cea de aur, pe care luînd-o o arătau tuturor orășenilor cu mare zgomot. Esop, cunoscînd atunci vicleșugul lor, îi ruga să-l deslege, însă ei nu numai că nu l-au deslegat, încă ca pe un fur de cele sfinte în temniță l-au băgat, osîndindu-l la moarte. Esop însă, cu nici o isteție neputîndu-se mîntui de această năpastă, se tînguia pe sine șezînd în temniță. Iar un prietin al său, anume Damos, intrînd la dînsul și văzîndu-l astfel plîngînd, l-a întrebat de ce plînge. Esop zise :</p>
            <p>— Oarecînd, o muiere care de curînd își îngropase bărbatul se ducea în toată ziua la mormîntul lui și plîngea  ; iar un plugar, arînd nu departe de acolo, s-a îndrăgostit de acea muiere și, legîndu-și boii, s-a dus și el la mormîntul acela și începu a plînge împreună cu dînsa. Atunci muierea l-a întrebat că de ce plînge și el ; iar el răspunzîndu-i că de asemenea își îngropase pe muierea sa și că plîngînd își mai ușurează întristarea, adaose : „Dacă amîndoi am căzut în aceeași nenorocire și durere, ce ne oprește să ne unim împreună ? Căci eu te voi iubi pe tine ca și pe ea și tu pe mine iarăși ca pe bărbatul tău.“ Acestea zicînd el muierii, s-au împreunat. Între acestea, furul mergînd și deslegând boii plugarului i-a luat și s-a dus cu ei ; iar el, întorcîndu-se și neaflînd boii, a început a plînge tare și a se tîngui cu amar. Și venind și muierea și găsindu-l plîngînd și văitîndu-se, zise : „Iarăși plîngi ?“ El răspunse : „Acum cu adevărat plîng“. Așa și eu — sfîrși Esop — de multe primejdii scăpînd, acum într-adevăr plîng, negăsind nici un fel de scăpare.</p>
            <p>Îndată după aceasta au venit și delfii și, scoțînd pe Esop din temniță, îl trăgeau ca să-l arunce în prăpastie ; iar el zicea cătră dînșii :</p>
            <p>— Oarecînd, dobitoacele vorbeau între ele: atunci șoarecul s-a împrietinit cu broasca pe care a chemat-o la cină și, ducînd-o în cămara unui bogat unde erau multe feluri de bucata, i-a zis; „Poftim, prietină broască, mînîncă“. După ce s-au ospătat amîndoi, a chemat și broasca la ospățul său pe șoarec, căruia-i zise : „Fiindcă tu nu știi să înoți, voi lega piciorul tău de al meu c-o ață subțire”. Și așa făcînd au sărit amîndoi în apă, iar broasca dîndu-se la fund, șoarecul se înecă ; dar pe eînd el se zbătea cu moartea, zicea către broască : „Eu din pricina ta mor, însă cel mai mare decît noi mă va răzbuna”. Deci murind șoarecul, plutea mort pe deasupra apei, iar vulturul, zărindu-l, s-a repezit din zbor și l-a apucat, dar împreună cu dînsul a tîrît și pe broască, și așa pe amîndoi i-a mîncat. Așa și eu, fără dreptate mă văd omorît de voi, dar Babilonia mă va răzbuna, și toată Grecia vă va cere socoteală de moartea mea.</p>
            <p>Delfii însă nici așa neslobozindu-l, Esop a alergat în biserica lui Apolon ; dar ei furioși l-au scos afară și de acolo și iarăși l-au dus să-l arunce în prăpastie. Pe cînd ei îl duceau, Esop zicea :</p>
            <p>— Ascultați, delfilor : odinioară un vultur alerga după un iepure, care fugind în cuibul unei rădașțe o ruga ca să scape de fiorosul lui vrăjmaș. Rădașca, neputînd face altceva, rugă și ea pe vultur in numele marelui Jupiter să nu ucidă pe bietul iepure, care nici un rău nu i-a făcut, și șă nu-i nesocotească rugăciunea, deși ea-i o nimica pe lângă dînsul. Vulturul însă, mai tare mîniindu-se, făcu vînt rădaștei cu aripa și, înșfăcînd pe iepure, l-a mîncat. Atunci rădașca a zburat după vultur ca șă-i afle cuibul și mergînd acolo, pe cînd el umbla după vînat, i-a prăvălit ouăle, din cuib și le-a spart. Vulturul, mirîndu-se cine șă fi îndrăznit a-i face acest neajuns, și-a mutat cuibul intr-un loc și mai înalt: dar rădașca și acolo a zburat și i-a făcut ca și mai înainte. Acum vulturul, neștiind ce să mai Iacă, s-a suit tocmai la Jupiter (cărui se zice că-i e închinat) și, puindu-și ouăle între genunchii zeului, l-a rugat ca să i le păzească ; dar rădașca, făcînd gogo-loși, din gunoi, se suia și se lăsa în sînul lui Jupiter,  care, sculîndu-se ca să scuture gunoiul din sîn, uită de ouăle vulturului, ce lunecară de pe genunchi și se sparseră toate. Înțelegînd însă Jupiter cum că rădașca făcuse isprava aceasta ca să-și răzbune pe vultur, căci acesta nu numai pe dînsa o supărase, ci și chiar pe el îl nesocotise, a spus vulturului că rădașca este aceea care i-a făcut tot năcazul, însă că are dreptate că se poartă astfel cu dînsul. Totuși Jupiter, nevrînd să piară neamul vulturilor, a zis rădaștei să se împace cu vulturul, dar ea neascultînd, Jupiter a mutat în alt timp al anului scoaterea puilor de vulturi, atunci cînd rădaș-tele nu se arată. Drept aceea și voi, o, delfilor, nu uitați pe acest zeu la care am alergat, căci deși are mică biserică, el nu va lăsa nepedepsiți pe cei necredincioși.</p>
            <p>Dar delfii neluînd în seamă spusele lui Esop, drept la moarte îl duceau. Și văzînd Esop că tot nu i-a putut îndupleca, iarăși le-a zis :</p>
            <p>— Oameni cumpliți și ucigași, ascultați : un plugar a îmbătrânit pe cîmp și, fiindcă el niciodată nu intrase în oraș, rugă pe ai săi să-l ia să vadă orașul ; iar ei, prinzînd asinii și înhămîndu-i la căruță, l-au pus și pe bătrân în căruță și l-au lăsat să mine singur asinii. Pe drum s-a stîrnit o vijelie și furtuna tulburînd cerul și făcîndu-se întuneric, asinii au rătăcit calea și într-o prăpastie au răsturnat pe bătrîn, care se văita strigînd : „O, Jupiter ! Ce rău ți-am făcut, de pier așa fără dreptate ? Și nici măcar din pricina unor cai vrednici, sau unor catîri buni, ei din pricina acestor ticăloși de asini mă prăpădesc !“ Așa și eu, în același chip mă întristez acuma, căci nu oameni cinstiți și măriți mă răpun, ci niște răi și netrebnici mă omoară !... Drept aceea, blăstămată să fie țara voastră și răzbunarea zeilor o chem asupra capetelor voastre !</p>
            <p>La toate cuvintele lui Esop, delfii împietriți au rămas. Și ducîndu-l pe o stîncă înaltă, l-au aruncat în fundul unei prăpăstii și acolo a murit. Dar nu după multă vreme pedeapsa cerească i-a ajuns, cuprinzîndu-le tot orașul de boala ciumei, întru răzbunarea morții lui Esop. Iar ei, cunoscînd că această pedeapsă le-a venit din pricina nedreptății ce făcuse lui Esop, i-au ridicat o statuie.</p>
            <p>Vestindu-se apoi nedreapta moarte a lui Esop la mai-marii Greciei și la toți învățații, au pornit război împotriva delfilor, făcîndu-se și ei răzbunătorii morții lui Esop.</p>
         </div>
         <div type="div1">
            <head>Pildele și învăţăturile lui Esop</head>
            <div type="div2">
               <div type="div3">
                  <head>
                     <label>1</label>Vulturul și vulpea</head>
                  <p>Vulturul și vulpea, împrietinindu-se, au rînduit ca să șadă în apropiere, întărind prieteșugul cu obiceiul. Drept aceea vulturul într-un arbore înalt și-a făcut cuibul, iar vulpea intr-un tufiș din apropiere și-a scos puii. Odată vulpea plecînd după vînat, iar vulturul lipsindu-i bucatele, zbură în tufiș și, răpind puii vulpii, i-a mîncat, făcînd parte din ei și puilor săi din cuib. Întorcîndu-se vulpea și cunoscînd fapta vulturului, nu atît s-a întristat pentru omorîrea puilor săi, cît mai ales pentru că nu-și putea răzbuna pe vultur, căci ea fiind fiară alergătoare pe pămînt, nu se putea alunga după paseri. Deci departe stînd, cum fac toți cei ce nu pot altfel, blăstăma pe vrăjmașul ei. Iar nu după multă vreme, oarecine prinzînd în cîmp o capră și junghiind-o, o puse să se frigă. Din întîmplare zburînd pe acolo și vulturul prietinul vulpii, a înșfăcat o bucată de carne ce avea lipiți pe dînsa cărbuni aprinși și a dus-o în cuib, și suflînd atunci tare vîntul, s-a aprins cuibul ; iar puii vulturului neputând încă să zboare, pîrliți au căzut pe pămînt. Atunci vulpea alergă la ei și înaintea vulturului i-a mîncat pe toți.</p>
                  <p>
                     <hi rend="bold">Învățătură :</hi> Cei ce cu viclenia strică prieteșugul, măcar că cel căruia i s-a făcut strîmbătate nu poate să-si răzbune, însă de pedeapsa lui Dumnezeu nu vor scăpa.</p>
               </div>
               <div type="div3">
                  <head>
                     <label>2</label>
                     <lb/>Vulturul și radașca</head>
                  <p>Odinioară un vultur alerga după un iepure, care fugind în cuibul unei rădaște o rugă ca să-l scape de fiorosul lui vrăjmaș. Rădașca, neputînd face altceva, rugă și ea pe vultur în numele marelui Jupiter să nu ucidă pe bietul iepure, care nici un rău nu i-a făcut, și să nu-i nesocotească rugăciunea, deși ea-i o nimica pe lingă dînsul. Vulturul însă, mai tare mîniindu-se, făcu vini rădaștei cu aripa și înșfăcind pe iepure l-a mâncat. Atunci rădașca a zburat după vultur ca să-i afle cuibul și mergînd acolo pe cînd el umbla după vînat, i-a prăvălit ouăle din cuib și le-a spart. Vulturul, mirîndu-se cine să fi îndrăznit a-i face acest neajuns, și-a mutat cuibul într-un loc și mai înalt; dar rădașca și acolo a zburat și i-a făcut ca și mai înainte. Acum vulturul, neștiind ce să mai facă, s-a suit tocmai la Jupiter (cărui se zice eă-i e închinat), și puindu-și ouăle între genunchii zeului l-a rugat ca să i le păzească ; dar rădașca făcînd gogoloși din gunoi se suia și le lăsa în sânul lui Jupiter, care, sculîndu-se ca să scuture gunoiul din sîn, uită de ouăle vulturului, ce lunecară de pe genunchi și se sparseră toate. Înțelegînd însă Jupiter cum că rădașca făcuse isprava aceasta ca să-și răzbune pe vultur, căci acesta nu numai pe dînsa o supărase, ci și chiar pe el îl nesocotise, a spus vulturului că rădașca este aceea care i-a făcut tot năcazul, însă că are dreptate că se poartă astfel față de dînsul. Totuși Jupiter, nevrînd să piară neamul vulturilor, a zis rădaștei să se împace cu vulturul, dar ea neascultînd, Jupiter a mutat în alt timp al anului scoaterea puilor de vulturi, atunci cînd rădaștele nu se arată.</p>
                  <p>
                     <hi rend="bold">Învățătură :</hi> Pe nimeni nu se cuvine să-l nesocotești ca și cum nimic n-ar însemna, și de a cărui răzbunare nimic nu ți-ar păsa.</p>
               </div>
               <div type="div3">
                  <head>
                     <label>3</label>
                     <lb/>Privighetoarea și eretele</head>
                  <p>Privighetoarea stînd într-un arbore, după obicei, cînta. Un erete văzînd-o, și fiindu-i foame, se repezi după dînsa și o prinse ; și pe cînd se gătea s-o omoare, privighetoarea ruga pe erete să n-o mînînce, căci nu se va sătura cu dînsa, ci dacă-i trebuie mîncare să caute alte paseri mai mari. Dar eretele mi'ncînd-o zise :</p>
                  <p>— Nebun aș fi de-aș lăsa bucata pe care o am în mînă și aș umbla după alta care nu se vede.</p>
                  <p>
                     <hi rend="bold">Învățătură :</hi> Foarte mulți oameni așa fără socoteală sînt că, în nădejdea altor lucruri mai mari și pe care nu știu dacă le pot căpăta, pierd și pe acelea ce au în rnîni.</p>
               </div>
               <div type="div3">
                  <head>
                     <label>4</label>
                     <lb/>Vulpea și ţapul</head>
                  <p>Vulpea și țapul, însetați fiind, s-au coborît amîn-doi într-o fîntînă ; iar după ce și-au potolit setea, țapul căutînd să iasă afară, vulpea-i zise :</p>
                  <p>— Curaj ! căci am aflat un mijloc prin care emîndoi să ne putem mîntui. Deci stai drept și picioarele de dinainte proptește-le țeapăn de părete, iar coarnele pleacă-le ceva mai jos, și eu mă voi  sui pe umerii tăi și pe coarne și voi sări afară, apoi te voi scoate și pe tine din fîntînă.</p>
                  <p>Ţapul toate acestea îndată le-a îndeplinit, iar vulpea, văzîndu-se afară, juca de bucurie împrejurul fîntînii, pe cînd țapul dinlăuntru o înfrunta că nu se ține de făgăduială.</p>
                  <p>— Apoi — îi răspunse vulpea — de-ai avea tu atîta minte în cap, cîți peri în barbă, nu te-ai fi coborît în fîntînă mai înainte de a te fi gândit cum vei ieși dintr-însa.</p>
                  <p>
                     <hi rend="bold">Învățătură :</hi> Omul înțelept se cuvine ca mai întâi să se gindească la sfîrșitul lucrurilor și apoi să se apuce să le facă.</p>
               </div>
               <div type="div3">
                  <head>
                     <label>6</label>
                     <lb/>Mîţa (pisica) și cucoșul</head>
                  <p rend="justify">Mâța, prinzînd un cucoș și vrînd să-l mînînce cu pricină binecuvîntată, îl învinovățea zicînd că-i de prisos oamenilor, căci strigă noaptea și nu-i lasă să se odihnească ; iar el răspunzînd că pentru folosul lor face aceasta, ca să-i deștepte la lucrările ce au de sfîrșit, mâța iarăși îl învinuia, că-i fără de rușine și împotriva firii, fiindcă calcă pe mama și pe surorile sale; iar cucoșul îi răspunse că și aceasta tot spre folosul stăpînilor săi o face, ca să capete ouă multe. Atunci mâța îi zise :</p>
                  <p rend="justify">— Cu toate că tu ești bun pentru multe lucruri și ai adevărate răspunsuri, dar eu n-oi rămînea flămândă.</p>
                  <p>Și așa tot l-a mîncat.</p>
                  <p rend="justify">
                     <hi rend="italic">Învățătură</hi> : Firea cea rea de bunăvoie păcătuiește, și de cumva sub chip bun și adevărat nu poate face asta, tot gîndește să facă răul — și-l face oricum poate.</p>
               </div>
               <div type="div3">
                  <head>Vulpea si leul</head>
                  <p>Vulpea nu văzuse încă niciodată pe leu și, întîmplîndu-se o dată să-l întîlnească, s-a înspăimîntat așa de tare, încît era aproape să moară de frică. După aceea văzîndu-l a doua oară, s-a temut  într-adevăr, dar nu așa ca întăia dată ; iar cînd l-a văzut a treia oară, așa a îndrăznit asupra lui, încât  s-a apropiat de el și au început a vorbi amîndoi.</p>
                  <p>
                     <hi rend="bold">Învățătură:</hi> Aceasta ne arată că și de cele ma: groaznice lucruri, prin petrecere împreună, lesne ne putem apropia.</p>
               </div>
               <div type="div3">
                  <head>Vulpea</head>
                  <p rend="justify">Vulpea, prinzîndu-se în căpcană, nu putu scăpa decît tăindu-și coada, și de rușine socotea mai bine să nu mai trăiască. Dar se gîndi la ceva, anume ca să sfătuiască și pe celelalte vulpi pentru tăierea cozilor, ca astfel cu răul de obște să-și acopere rușinea sa. Deci, adunîndu-le laolaltă, începu a le sfătui, zicindu-le că nu numai nu au nevoie de acest mădular, dar încă că e și o sarcină în zadar acățată de trupul lor. Însă una dintre vulpi, luînd cuvântul, îi zise :</p>
                  <p rend="justify">— Ian ascultă, de nu ți-ar folosi ție aceasta, nu ne-ai sfătui să facem și noi ca tine.</p>
                  <p rend="justify">
                     <hi rend="italic">Învățătură</hi> : Oamenii cei răi, nu pentru că vor binele dau sfat aproapelui lor, ci tot numai pentru folosul lor.</p>
               </div>
               <div type="div3">
                  <head>Vulpea și rugul</head>
                  <p>Vulpea, suindu-se pe un gard și eăzîiid, s-a prins să se ție de un rug. Deci, vătămîndu-și picioarele în spinii acelui rug și simțind usturime, zicea cătră rug :</p>
                  <p>— Vai mie, căci am fugit la tine ca la un ajutor și tu mai rău mi-ai făcut!</p>
                  <p>Iar rugul îi zise :</p>
                  <p>— Tu, vulpe, ai greșit, că ai vrut să te prinzi de mine, cum îi prinzi pe toți.</p>
                  <p>
                     <hi rend="bold">Învățătură:</hi> Acei oameni sînt nebuni, care aleargă la ajutorul acelora ce din firea lor sînt porniți a face rău.</p>
               </div>
               <div type="div3">
                  <head>
                     <label>9</label>
                     <lb/>Vulpea și crocodilul</head>
                  <p>Vulpea și crocodilul se certau : care din ei este mai de bun neam ? Și crocodilul, spuind multe vorbe trufașe despre cinstea moșilor săi, zise cum că ei au fost mai mari peste cei nobili ; iar vulpea auzind acestea zise :</p>
                  <p>— O, bunul meu prietin, chiar de n-ai spune tu nimic, se vede după pielea ta că în vremile cele de demult ai fost nobil.</p>
                  <p>
                     <hi rend="bold">Învățătură :</hi> Pe oamenii cei mincinoși adevărul lucrurilor îi dovedește.</p>
               </div>
               <div type="div3">
                  <head>
                     <label>10</label>
                     <lb/>Cucoșii și potîrnichea</head>
                  <p>Oarecine, avînd cucoși acasă, a cumpărat și o potîrniche și a lăsat-o să ciugulească printre cucoși ; aceștia, însă, bătînd-o și alungind-o, stăpînul foarte s-a întristat, socotind că cucoșii fac aceasta fiindcă potîrnichea e de alt neam ; dar după puțin, văzînd el că cucoșii și între dînșii se bat, zise :</p>
                  <p>— Cum văd, degeaba m-aș mai întrista, căci ei și între dînșii se bat.</p>
                  <p>
                     <hi rend="bold">Învățătură :</hi> Cei înțelepți lesne rabdă strîmbătățile ce le fac străinii, văzînd că și la ai lor asemenea fac.</p>
               </div>
               <div type="div3">
                  <head>Vulpea și figura de ipsos</head>
                  <p>O vulpe intrînd odată în casa unui lucrător în ipsos dete acolo peste o mulțime de figuri cu iscusință lucrate și luînd una în labe zise :</p>
                  <p>— O, ce cap frumos! Păcat numai că n-are creieri.</p>
                  <p>
                     <hi rend="bold">Învățătură :</hi> Aceasta ne arată pe oamenii frumoși la trup, dar fără duh.</p>
               </div>
               <div type="div3">
                  <head>
                     <label>12</label>
                     <lb/>Cărbunarul și nalbitorul</head>
                  <p>Cărbunarul locuia singur într-o casă și se ruga de nălbitor să vie ca să locuiască cu el; dar nălbitorul îi răspunse :</p>
                  <p>— Nu pot face aceasta, căci mă tem căci cele ce eu voi nălbi, tu le vei umplea de funingine.</p>
                  <p>
                     <hi rend="bold">Învățătură :</hi> Aceasta însemnează că tot ce nu-i asemănător nu se poate întovărăși.</p>
               </div>
               <div type="div3">
                  <head>
                     <label>13</label>
                     <lb/>Pescarii</head>
                  <p>Pescarii, trăgînd mrejea din apă și simțind eă era grea, se bucurau crezînd că mulți pești vor scoate ; iar dacă au tras-o la mal găsiră într-însa o piatră mare, și atunci au început a se întrista, nu atît pentru că au fost pești puțini, cît mai cu samă pentru că tocmai împotriva credinței lor s-a întîmplat. Atunci unul mai bătrîn dintre dînșii zise :</p>
                  <p>— Să nu ne întristăm atîta, o, tovarăși, căci bucuria, pe cît se vede, e soră cu întristarea, și  fiindcă mai înainte ne-am bucurat, se cuvine să ne și întristăm întrucîtva.</p>
                  <p>
                     <hi rend="bold">Învățătură :</hi> Aceasta însemnează că cineva nu trebuie nici a se bucura, nici a se întrista, văzînd că i s-a întîmplat ceva altfel de cum a nădăjduit.</p>
               </div>
               <div type="div3">
                  <head>
                     <label>14</label>
                     <lb/>Lăudărosul</head>
                  <p>Un om care umblase în străinime și se întorsese în patria sa se lăuda cum că multe lucruri voinicești făcuse în multe locuri și că între altele, în Rod, a făcut o săritură pe care nimeni din cei de o vîrstă cu dînsul n-a putut-o face, și mai zicea că are și martori pe cei ce au fost atunci acolo ; iar unul din cei de față zise :</p>
                  <p>— Ian ascultă, de-i adevărat cele ce spui, nu ai trebuință de martori : iaca Rodul, sări să te vedem.</p>
                  <p>
                     <hi rend="bold">Învățătură :</hi> De nu va da cineva dovezi îndată despre cele ce zice, tot cuvîntul lui este în deșert și de nimica.</p>
               </div>
               <div type="div3">
                  <head>
                     <label>15</label>
                     <lb/>Cel care făgăduiește ce nu poate da</head>
                  <p>Un om sărac fiind bolnav și neputincios, desnădăjduind de el și doctorii, se ruga zeilor, făgăduindu-le că de-i vor da sănătate, o sută de boi le va junghia spre jertfă. Dar muierea lui întrebîndu-l că de unde va lua această jertfă cînd se va însănătoși, el zise :</p>
                  <p>— Gîndești că dacă m-oi mai scula de aici, zeii au să mai ceară de la mine această jertfă ? </p>
                  <p>
                     <hi rend="bold">Învățătură :</hi> Mulți făgăduiesc lesne cînd n-au nădejde că vor ține făgăduiala.</p>
               </div>
               <div type="div3">
                  <head>
                     <label>16</label>
                     <lb/>Vicleanul</head>
                  <p>Un om viclean s-a dus la Apolon, idolul din Delfi, ca să-l ispitească ; și luînd o vrabie în mînă, o ținea acoperită sub haină, și a întrebat pe zeu, zicînd :</p>
                  <p>— O, Apoloane, ceea ce am eu în mînă viu e, sau mort ?</p>
                  <p>Căci de ar fi zis că e moartă, era să arate pasărea vie, iar de ar fi zis că e vie, îndată era s-o zugrume și s-o arate moartă. Iar zeul, cunoscînd viclenia lui, zise :</p>
                  <p>—Cum vrei tu să faci, fă ; căci în puterea ta stă să faci aceasta, ca cel ce poți sau viu sau mort să arăți.</p>
                  <p>
                     <hi rend="bold">Învățătură:</hi> Pe Dumnezeu nimeni nu-l poate înșela, nici ascunde ceva dinaintea lui.</p>
               </div>
               <div type="div3">
                  <head>
                     <label>17</label>Pescarii</head>
                  <p>Pescarii ieșind la pescuit, și multă vreme ostenindu-se, n-au prins nimic, deci întristați se găteau să plece, cînd iată un tin (un fel de pește),fiind alungat de alți pești mai mari, a sărit în luntrea pescarilor, care prinzându-l s-au dus voioși. </p>
                  <p rend="italic">Învățătură: De multe ori norocul aduce ceea ce meșteșugul nu poate da. </p>
               </div>
               <div type="div3">
                  <head>
                     <label>18</label>
                     <lb/>Înșelătorul</head>
                  <p>Un om sărac și neputincios se ruga zeilor că de-l vor face sănătos, o sută de boi le va jertfi; iar zeii, vrînd să-l cerce, l-au mîntuit de neputință. Deci sculîndu-se el, fiindcă nu avea boi, a făcut din seu o sută de boi și i-a adus la altar de i-a jertfit. Dar zeii, vrînd să-l pedepsească, i s-au arătat în vis zicîndu-i :</p>
                  <p>— Du-te pe țărmul mării, în cutare loc, că acolo vei găsi o mie de drahme antice.</p>
                  <p>Iar el, deșteptîndu-se, vesel a mers în grabă la locul arătat să caute aurul, dar în loc de a găsi aur, el fu prins de tâlhari, și vrînd să-i înșele și pe aceștia cu minciuni, făgăduindu-le că le va da o mie de talanți de aur dacă-l vor slobozi, tâlharii nu l-au crezut, ci l-au dus de l-au vîndut cu o mie de drahme.</p>
                  <p>
                     <hi rend="bold">Învățătură :</hi> Oamenilor celor înșelători, Dumnezeu le este împotrivă.</p>
               </div>
               <div type="div3">
                  <head>
                     <label>19</label>
                     <lb/>Broaștele</head>
                  <p>Două broaște pășteau pe marginea unui lac care vara seca; iar broaștele părăsindu-l căutau alt lac.</p>
                  <p>Și iată din întîmplare găsiră o fîntînă adîncă și una dintre dînsele zise cătră cealaltă :</p>
                  <p>— Hai să ne coborîm aici.</p>
                  <p>Dar aceasta răspunse :</p>
                  <p>— De va seca și fîntîna aceasta, cum vom ieși oare ?</p>
                  <p>
                     <hi rend="bold">Învățătură :</hi> Nimeni să nu se apuce de a face ceva, mai înainte de a gîndi unde va ieși.</p>
               </div>
               <div type="div3">
                  <head>
                     <label>20</label>
                     <lb/>Batrânul și moartea</head>
                  <p>Un bătrîn oarecînd tăind lemne în pădure și puindu-și pe umeri o sarcină bună, merse astfel împovărat o cale lungă, până ce s-a ostenit și, nemaiputîndu-le duce, le lăsă jos chemînd moartea, care, venind numaidecât, îl întrebă de ce a chemat-o. Bătrînul, spăimîntat, zise :</p>
                  <p>— Ca să-mi ajuți a ridica această sarcină de lemne să o pun pe umeri.</p>
                  <p>
                     <hi rend="bold">Învățătură:</hi> Deși de multe ori omul petrece în cele mai mari nevoi și năcazuri, însă tot îi place mai bine a trăi decât a muri.</p>
               </div>
               <div type="div3">
                  <head>
                     <label>21</label>
                     <lb/>Bătrîna și doctorul</head>
                  <p>O bătrînă care suferea de ochi tocmi un doctor cu bună învoială că de o va vindeca îi va da toată plata cu care s-a legat, iar de nu, nimic nu-i va da. Deci s-a apucat doctorul să o vindece, și în toate zilele, ducîndu-se la bătrînă, îi ungea ochii. Dar pe cînd ea se afla asupra acestei lucrări, nevăzînd, doctorul lua cîte un vas din casa bătrînei și pleca. Bătrîna simțea că pe toată ziua i se împuținează din lucruri, așa că după ce s-a vindecat nimic nu i-a mai rămas. Iar doctorul, cerînd de la ea plata cu care se legase, căci acuma vedea curat, și aducînd și martori, bătrîna zise :</p>
                  <p>— Într-adevăr acum mai vîrtos nimic nu mai văd, căci pe cînd mă dureau ochii, multe lucruri de ale mele erau în casă iar acuma, cînd tu zici că văd, nimic dintr-însele nu mai văd.</p>
                  <p>
                     <hi rend="bold">Învățătură :</hi> Oamenii cei răi multe fac, care apoi sînt împotriva lor.</p>
               </div>
               <div type="div3">
                  <head>
                     <label>22</label>
                     <lb/>Pasararul și șarpele</head>
                  <p>Un vînător de paseri se duse în pădure ca să prindă ceva paseri și, luându-și lațurile și alte măiestrii, mergînd în pădure, văzu într-un copac o pasere și îndată se duse subt acel copac spre a-si întinde mreaja, cînd, din întîmplare, călcă pe un șarpe care se întoarse și-l mușca. Atunci păsărarul începu a se văita zicînd :</p>
                  <p>— Vai de mine cu vînatul meu, că eu am umblat să vînez pe alții, și alții mai curînd m-au vînat pe mine și acuma sînt aproape să mor.</p>
                  <p>
                     <hi rend="bold">Învățătură :</hi> Așa sînt și oamenii care vor să facă rău altora, căci se întîmplă de mai multe ori de se întoarce răul mai curînd asupra capului lor decît asupra aceluia căruia vor să-i facă rău, trimețîn-du-le Dumnezeu o poticneală la Pare nici cu gîndul nu gîndesc.</p>
               </div>
               <div type="div3">
                  <head>
                     <label>23</label>
                     <lb/>Vînatorii și castorul</head>
                  <p>Castorul este un animal cu patru picioare și locuiește în apă. Doctorii spun cum că boașele castorului sînt de multe leacuri bune, și de aceea vînătorii îi gonesc mai mult pentru boașele lor ; deci castorii, cunoscînd lucrul acesta, își apucă singuri cu dinții boașele și le leapădă ca să le găsească vînătorii și să le ia, lăsîndu-i pe ei cu viață.</p>
                  <p>
                     <hi rend="bold">Învățătură :</hi> Așa fac oamenii cei înțelepți pentru mîntuirea sufletelor lor și pentru viața lor. Ca să scape de primejdii de moarte, nu le este jale, nici le pare rău de toată avuția lor, numai ca să scape din mînile tâlharilor și ale vrăjmașilor și să-și mîntuiască sufletele de la moarte.</p>
               </div>
               <div type="div3">
                  <head>
                     <label>24</label>
                     <lb/>Văduvă și găina</head>
                  <p>O văduvă avea o găină care în toată ziua îi oua cîte un ou. Socotind ea că de-i va da mai multă mîncare îi va face cîte două ouă, se ducea în toate zilele unde era găina închisă și-i dădea de mîncare peste măsură ; iar găina, dacă se îngrășă, părăsi ouatul.</p>
                  <p>
                     <hi rend="bold">Învățătură :</hi> Așa sînt și unii oameni ce au cîte ceva dobîndă și umblă s-o înmulțească fără voia lui Dumnezeu ; pierd și cită li se pare că au în mînile lor.</p>
               </div>
               <div type="div3">
                  <head>
                     <label>25</label>
                     <lb/>Mîţa și șoarecii</head>
                  <p>Într-o casă în care erau mulți șoareci și șobolani se înnădise o mîță care mergea acolo în toate zilele și-i vina într-una. De la o vreme, văzînd șoarecii că numărul lor se tot împuținează, ziseră între dînșii :</p>
                  <p>— Fraților, nu trebuie să mai ieșim de prin găurile noastre, că de vom mai ieși, toți vom pieri, iar de nu, vom avea liniște și vom scăpa.</p>
                  <p>Atunci pisica, nemaivăzînd nici un șoarece ieșind din găuri, se gîndi că ce-ar face ca să-i poată scoate, și socoti că era bine să se prefacă că cade de la un loc înalt și să se lungească pe pâmînt ca și cum ar fi moartă. Și chiar așa făcînd, un șoarece se uita la dînsa dintr-o gaură, și văzînd-o astfel lungită, îi zise :</p>
                  <p>— O, jupîneasă mîță ! De ți-aș vedea pîntecele umflat ca o tobă, tot nu mă voi apropia de tine.</p>
                  <p>
                     <hi rend="bold">Învățătură :</hi> Așa fac oamenii cei înțelepți, cînd știu că cineva i-a amăgit o dată în vreun chip oarecare, altă dată nu-i mai poate înșela, măcar de-ar întrebuința mii de meșteșuguri, căci ei atunci mai tare se păzesc și se feresc.</p>
               </div>
               <div type="div3">
                  <head>
                     <label>26</label>
                     <lb/>Vulpea și maimuţa</head>
                  <p>Odinioară se adunaseră laolaltă toate fiarele și dobitoacele cîmpului, iar maimuța dinaintea tuturor făcu un joc minunat și atîta de iscusit, încît se mirau toate de dînsa, și așa de plăcută le fu lor maimuța, încît vrură să o ridice să le fie chiar împărat. Dar vulpea nu o voia, ci o defăima zicînd că-i așa și pe dincolo ; apoi o chemă deoparte și-i arătă o bucățică de carne într-o căpcană și-i zise :</p>
                  <p>— Iată, eu am aflat astă mîncare și n-am cutezat să o mînînc pînâ nu-ți voi arăta-o ție ca unui împărat; deci, dacă-ți trebuie, ia-ți-o.</p>
                  <p>Și maimuța sări ca o broască s-o apuce și se prinse în căpcană. Atunci vulpea rîzînd zise :</p>
                  <p>— Oh, jupîneasă maimuță ! Atîta nebunie ai fost avînd și încă te umflă beznicia să împărătești peste toate hiarele și dobitoacele cîmpiilor !</p>
                  <p>
                     <hi rend="bold">Învățătură :</hi> Așa pătimesc cei ce nu socotesc mai întăi lucrul ce vor să-l facă ori cuvîntul ce vor să-l grăiască, cum va ieși mai pe urmă, ci se apucă de niște lucruri mari și mai pe urmă cad în nevoie și în năcazuri.</p>
               </div>
               <div type="div3">
                  <head>
                     <label>27</label>
                     <lb/>Delfinul și un alt pește mare</head>
                  <p>Un delfin din mare, după obiceiul lui, se alunga după un alt pește mare și astfel fugind amîndoi grăbiți, unul să scape iar altul să ajungă, nu mai băgau de samă despre ceea ce era înaintea lor, cînd deodată deteră într-un ostrov mâlos și foarte nisipos unde se înnomoliră amîndoi, de nu se mai puteau întoarce nici unul, nici altul. Iar peștele ce fusese fugărit de delfin, văzîndu-l pe acesta zbătîndu-se și neavînd nici un chip de scăpare, zise :</p>
                  <p>— Nu-s mîhnit deloc că mor, de vreme ce văd că și acela ce-i pricina morții mele moare împreună cu mine.</p>
                  <p>
                     <hi rend="bold">Învățătură:</hi> Cu adevărat este că cel asuprit se bucură, măcar și la vremea morții, cînd vede pe cel ce l-a asuprit că piere împreună cu dînsuL</p>
               </div>
               <div type="div3">
                  <head>
                     <label>28</label>
                     <lb/>Bucătarul și cînele</head>
                  <p>Într-o bucătărie, bucătarul își rînduise toate felurile de bucate pe ziua aceea cu multă îngrijire, rămîindu-i numai ca să le pună la foc ca să fiarbă. Dar tocmai cînd să facă aceasta, un câne intrînd înhăță dintr-o oală o inimă de vacă și fugi. Atunci bucătarul zise :</p>
                  <p>— Bine făcuși de mă învățași, căci de-acum înainte cînd se va întîmpla să te mai văd mă voi păzi de tine foarte bine, căci nu mi-ai luat inima, ci mi-ai dat inimă.</p>
                  <p>
                     <hi rend="bold">Învățătură:</hi> Cu cît pătimește omul năcazuri și nevoi, cu atît mai mult se învață.</p>
               </div>
               <div type="div3">
                  <head>
                     <label>29</label>
                     <lb/>Cânele și lupul</head>
                  <p>Un câne zăcea în afară de ograda stăpînului, adăpostindu-se subt un gard, unde-l găsi un lup care vroia să-l mînînce. Cînele se rugă de lup să-l mai aștepte puțintel zicîndu-i :</p>
                  <p>— Peste puține zile stăpînul meu va să facă praznic mare, atunci și eu voi mînca mult de mă voi îngrășa și așa voi fi dulce și bun la mîncare, pe cînd acuma vezi-mă că-s slab și nemernic; iar atunci viind tu, mă vei mînca cu poftă.</p>
                  <p>Lupul îl crezu și-l lăsă, iar peste cîteva zile, mergînd iar după vînat, se abătu și pe la cine, pe care acuma zărindu-l de departe, tocmai sus pe vîrful unui grajd, îl chemă să vie jos, zicîndu-i :</p>
                  <p>— U ! mă ! Dar oare nu-ți mai ții cuvîntul ? Dar oare ți-ai uitat jurământul ?</p>
                  <p>Iar cânele îi răspunse :</p>
                  <p>— Cu adevărat, jupîne lupe, că de astăzi înainte de mă vei mai găsi afară din ogradă, să nu mai aștepți nuntă ori praznic, ci să-ți cauți de treabă.</p>
                  <p>
                     <hi rend="bold">Învățătură :</hi> Așa fac oamenii cei înțelepți, că dacă din nenorocire cad în vreo nevoie sau primejdie, de unde din întîmplare scapă, ei atunci se feresc și se păzesc cât se poate mai bine ca să nu mai cadă într-însa sau într-alta asemenea.</p>
               </div>
               <div type="div3">
                  <head>
                     <label>30</label>
                     <lb/>Cânele, cucoșul și vulpea</head>
                  <p>Un câne se întovărășise c-un cucoș și umblau amîndoi împreună, iar dacă se întîmpla să însereze prin vreun codru, cucoșul se suia sus în vîrful unui copac și dormea acolo, cîntînd la vremea sa, iar cânele se culca și el la rădăcina aceluiași copac în scorbură. Într-o dimineață, cucoșul cînta după cum îi este obiceiul, iar o vulpe, auzindu-i glasul, alergă repede intr-acolo și zise cucoșului:</p>
                  <p>— Rogu-te, pogoară-te nițel jos, căci atîta îmi plăcu glasul tău, încât aș vroi să te sărut cu poftă !</p>
                  <p>Iar cucoșul îi răspunse :</p>
                  <p>— De vreme ce-mi zici să mă pogor jos, strigă pe portar să-mi deschidă ușa, și caută-l, că-i aici jos, la rădăcina copacului, în scorbură.</p>
                  <p>Iar vulpea căutînd pe portar, află cînele și-l deșteptă ; iar cânele, văzînd-o, o luă de grumaz și o mîncă. Așa păți vulpea cu înțelepciunea ei ; vrînd să vîneze pe cucoș ca să-l mînînce, cucoșul o vină pe ea prin cîne.</p>
                  <p>
                     <hi rend="bold">Învățătură :</hi> Așa și oamenii cei înțelepți, cînd se văd ispitiți de cei care voiesc a le face,rău, nu numai că nu se dau îndărăpt, dar întorc răul asupra acelora ce căutau a-l face lor.</p>
               </div>
               <div type="div3">
                  <head>
                     <label>31</label>
                     <lb/>Leul și broasca</head>
                  <p>Leul auzi orăcăitul unei broaște care țipa foarte tare și crezînd, după vuietul mare ce-l făcea, că-i glasul vreunei alte dihănii mai mari decît broasca, se întoarse înspre partea de unde venea glasul acela și căutînd cu de-amănunțelul o găsi, apoi o călcă cu piciorul de o turti.</p>
                  <p>
                     <hi rend="bold">Învățătură:</hi> Nu trebuie să ne speriem de fiece lucru ce auzim, pînă nu vedem cu ochii noștri de e adevărat.</p>
               </div>
               <div type="div3">
                  <head>
                     <label>32</label>
                     <lb/>Leul, vulpea și măgarul</head>
                  <p>Leul, vulpea și măgarul se întovărășiră ci teși trei și umblau împreună vînînd. După ce strînseră ei vînat de ajuns, leul zise măgarului să împartă vînatul ; iar măgarul stătu de împărți tocmai trei părți și apoi zise leului să-și ia partea care-i va plăcea. Leul, văzînd aceasta, se mînie pe măgar și-l lovi cu brînca de-l omorî ; apoi zise vulpii cu mînie :</p>
                  <p>— Treci de împarte tu!</p>
                  <p>Iar vulpea se apucă de făcut tot o parte, numai că își lăsă sieși o părticică foarte mică. Atunci leul zise cătră vulpe :</p>
                  <p>— Oh, jupîneasă vulpe, cine te-a învățat de-ai împărțit așa drept ?</p>
                  <p>Iar vulpea răspunse :</p>
                  <p>— Văzui ce păți bietul măgar, și pățania lui m-a învățat a împărți astfel.</p>
                  <p>
                     <hi rend="bold">Învățătură :</hi> Oamenii se înțelepțesc cînd văd pe alții pățind nevoi și pedepse.</p>
               </div>
               <div type="div3">
                  <head>
                     <label>33</label>
                     <lb/>Leul și ursul</head>
                  <p>Leul și ursul prinsese amîndoi un pui de cerb și certîndu-se apoi care din ei să și-l ia în stăpî-nire, se apucară la luptă și atît se luptară amîndoi incit osteniră și căzură jos istoviți de puteri. Tocmai atunci o vulpe trecînd din întîmplare pe acolo și văzînd că nici unul, nici altul nu se puteau scula de jos, iar puiul de cerb zăcea mort în mijlocul lor, merse numaidecît de-l apucă și fugi cu el; iar luptătorii, privind cum vulpea fugea cu puiul de cerb, ziseră :</p>
                  <p>— Oh, ticăloșii de noi : hiare puternice fi fără de minte ce sîntem ! Iaca pentru cine ne-am ostenit, pentru o păcătoasă de vulpe vicleană.</p>
                  <p rend="justify">
                     <hi rend="bold">Învățătură :</hi> Mulți oameni sînt care se ostenesc și pătimesc rău, pentru ca să dobîndească și să cîștige multe și de toate, și nu cu dreptul, ci cu strîmbătate, cu hapca și cu cămătării spre a se îmbogăți ; iar cînd colo. la cele din Urmă, agonisirile și schiverniseala lor o mînîncă alții, și ei se duc de aici încărcați de păcate și greutăți sufletești.</p>
               </div>
               <div type="div3">
                  <head>Furnica și porumbiţa</head>
                  <p>O furnică însetase și intrînd într-o apă mare ca să bea, o luă repejunea apei și o ducea în jos, fiind aproape să se înece. Iar o porumbiță, văzînd-o că se îneacă, aruncă o ramură de copac lângă dînsa, de care furnica acățîndu-se, îndată a fost scoasă la mal, și astfel porumbița a scăpat-o. De atunci ele se întovărășiră amîndouă. Și nu după multă vreme se întîmplă că un păsărar întinse pe jos niște lațuri, risipind pe deasupra lor mei ca să amăgească pe porumbiță și s-o prindă. Dar furnica, văzînd pe păsărarul acela, merse drept la dînsul și-l pișcă de picior așa de tare, că de usturime sări în sus țipînd ; iar porumbița atunci se sperie, și fugind, scăpă din primejdie.</p>
                  <p>
                     <hi rend="bold">Învățătură:</hi> Așa-i cinstit și frumos, ca celui ce-ți face bine să-i faci și tu bine pentru binele ce l-ai primit, și așa trebuie să facă oamenii între dînșii.</p>
               </div>
               <div type="div3">
                  <head>
                     <label>35</label>
                     <lb/>Bolnavul și doctorul</head>
                  <p>Un om bolnav ce zăcea foarte de mult și nu se mai însănătoșa, chemă un doctor să-l vindece. Doctorul zise :</p>
                  <p>— Cum iți este și ce te doare ?</p>
                  <p>
                     <hi rend="bold">Bolnavul</hi>
                     <hi rend="bold"> </hi>:  Iată, toate simțurile mă dor foarte râu.</p>
                  <p>
                     <hi rend="bold">Doctorul</hi>
                     <hi rend="bold"> </hi>
                     <hi rend="bold">:</hi> Cum ți-a fost astă-noapte ?</p>
                  <p>
                     <hi rend="bold">Bolnavul</hi>
                     <hi rend="bold"> </hi>
                     <hi rend="bold">:</hi> Am asudat tare.</p>
                  <p>
                     <hi rend="bold">Doctorul:</hi> Asta e bine ; dar într-al chip, cum îți mai este boala ?</p>
                  <p>
                     <hi rend="bold">Bolnavul:</hi> Uneori răcesc foarte tare.</p>
                  <p>
                     <hi rend="bold">Doctorul:</hi> Ţi-e slobodă ieșirea afară ?</p>
                  <p>
                     <hi rend="bold">Bolnavul:</hi> Mă umflu.</p>
                  <p>
                     <hi rend="bold">Doctorul:</hi> Asta încă nu-i rău.</p>
                  <p>Într-acestea veni și un prietin al bolnavului, care-i zise :</p>
                  <p>— Prietine, ți-e mai bine ?</p>
                  <p>Iar bolnavul îi răspunse :</p>
                  <p>— Frate, despre binele ce zice doctorul că-mi este, să mă ferească Dumnezeu, căci eu simt că-s aproape să pier.</p>
                  <p>
                     <hi rend="bold">Învățătură :</hi> Pe cel ce te laudă și te îmbunează și, măcar de-ar fi și rele faptele tale, el tot zice că-s bune, pe acela pururea să-l urăști și la gura lui să nu te uiți nicidecum.</p>
               </div>
               <div type="div3">
                  <head>
                     <label>36</label>
                     <lb/>Grădinarul și măgarul</head>
                  <p>Un gradinar avea un măgar cu care lucra tot ce vroia și ce trebuia, dar ostenindu-l prea mult și hrănindu-l prea puțin, măgarul se ruga lui Dumnezeu să-l scoată de la grădinar și să-l dea la alt stăpîn mai bun. Într-aceea ruga lui fu ascultată, căci curînd grădinarul îl vîndu unui olar care în toate zilele îl încărca cu lut, cu oale, cu cărămidă, pe care le ducea pe unda i se cerea.</p>
                  <p>Măgarul iarăși se ruga lui Dumnezeu să-l schimbe și de la olar ; și acesta îl vîndu unui pielar (dubălar sau argăsitor de piei). Iar săracul măgar văzînd că merge din rău în mai rău, căci tot cu mai grele sarcini îl împovărau, iar stăpînii cei noi tot mai puțin îngrijeau de nutrețul lui, zise lăcrămând :</p>
                  <p>— Oh ! vai mie, becisnicul, căci mai bine aș fi stat la stăpînul meu cel dintâi, că pe acesta cum îl văd iar argăsind piei, fără zăbavă va argăsi-o și pe a mea.</p>
                  <p>
                     <hi rend="bold">Învățătură :</hi> Așa pătimesc și țăranii și oamenii cei de rînd cu stăpînii lor, că le pare bine cînd se schimbă domnii și dregătorii lor; iar dacă dau peste alții mai răi, atunci doresc iarăși pe cel dintâi.</p>
               </div>
               <div type="div3">
                  <head>
                     <label>37</label>
                     <lb/>Gospodina, slujnicele și cucoșul</head>
                  <p rend="justify">O gospodină, de cum auzea cîntatul cucoșului, își scula slujnicele din somn și le punea să toarcă lâna. Într-o noapte slujnicele se sfătuiră să omoare cocoșul, pentru că deștepta pe stăpîna lor prea de noapte, de le punea la lucru. Și după ce omorîră ele cucoșul, pățiră și mai rău, căci stăpîna lor acuma le scula la lucru mai dinainte de cîntatul cucoșului, zicînd cătră slujnice că vor fi cîntat cucoșii cine știe de cînd, și așa de multe ori le scula mult mai devreme, și numai rareori pe la miezul nopții.</p>
                  <p rend="justify">
                     <hi rend="italic">Învățătură</hi> : Toate lucrurile ce se fac cu vicleșug și împotriva dreptății, mai totdeauna sînt pricina răutăților, adică : cine va gîndi altuia rău, neapărat îi va veni și lui osînda și răsplata de la Dumnezeu.</p>
               </div>
               <div type="div3">
                  <head>Mîţași pila</head>
                  <p rend="justify">O mâță, intrînd intr-o șatră țigănească, dete de o pilă și începu a o linge, și lingînd-o i se pili limba, care sîngera acum într-una. Iar mâței tot îi părea că e carne și tot lingea pila înainte ; apoi când fu mai pe urmă, pricepu că nu e carne, dar acunî limba i se rosese mai de tot.</p>
                  <p rend="justify">
                     <hi rend="italic">Învățăt</hi>
                     <hi rend="italic">u</hi>
                     <hi rend="italic">ră</hi>: Așa sînt și cei mai mulți oameni care se sfădesc și se pricesc cu toată lumea, trăind tot împotrivă cu toți; ei gîndesc că-și folosesc ceva și nu cunosc că mai multă nevoie și mai mare răutate își fac asupra lor înșiși.</p>
               </div>
               <div type="div3">
                  <head>Muștele și mierea</head>
                  <p rend="justify">Într-o putinică cu miere se grămădise la mîncare o mulțime de muște ; dar iată că în curînd, lăcomia lor împingîndu-le tot mai in fund, toate se împlântară într-însa atît cu picioarele cât și cu aripile, de nu se mai puteau întoarce și încă mai puțin să zboare. Atunci văzînd bietele muște că din pricina lăcomiei lor au să piară, ziseră :</p>
                  <p rend="justify">— Vai de noi, păcătoase ce sîntem, iată că pentru o fărimiță de dulceață ce am mîncat, acuma pierim cu zile ! Vai! cât de lacome am fost!</p>
                  <p rend="justify">
                     <hi rend="italic">Învățătură</hi>: Așa sînt și oamenii cei păcătoși, curvari, tâlhari și furi, pentru puțin lucru și pentru puțină hrană și dulceață își pierd zilele, și sufletul li se chinuiește în veci în munca iadului.</p>
               </div>
               <div type="div3">
                  <head>
                     <label>40</label>
                     <lb/>Ţapul și lupul</head>
                  <p>Țapul rămăsese de turmă, iar un lup se luă după dînsul și-l alungă departe de turmă. Cînd țapul văzu că-l ajunge lupul, se întoarse cătră dînsul și-i zise :</p>
                  <p>— Lupe, eu văd bine că astăzi am să-ți fiu ție de mîncare, dar ca să nu mor cu inima scîrbită, zi-mi un cîntec, să joc.</p>
                  <p>Deci lupul începu a urla cum îi este obiceiul; țapul începu a juca cu tropot ; iar cînii de la turmă, auzind urletul lupului, îndată alergară și izgoniră dihania de lingă țap. Apoi după ce lupul se depărtă de țap zise :</p>
                  <p>— După dreptate pății eu astăzi aceasta, căci fiind bucătar, vrui să mă fac lăutar.</p>
                  <p>
                     <hi rend="bold">Învățătură :</hi> Așa este și cu cel ce nu se ține de meșteșugul lui ce l-a învățat de la părinți sau de la dascălul său, ci se apucă de niște lucruri ce nu le știe purta, căzînd astfel în niște încurcături și prostii de ajunge și de rîsul oamenilor.</p>
               </div>
               <div type="div3">
                  <head>
                     <label>41</label>
                     <lb/>Racul și vulpea</head>
                  <p>Racul ieșise din apă și păștea pe marginea iazului prin iarbă, însă o vulpe umblînd pe acolo după hrană dete peste rac și-l înfășcă, iar el văzîndu-și pieirea zise :</p>
                  <p>— Cu dreptate e să pătimesc aceasta și eu și toți cîți vor face ca mine, căci fiind stridie de mare vrui să pasc ca dobitoacele.</p>
                  <p>
                     <hi rend="bold">Învățătură:</hi> Așa sînt și oamenii, ce-și schimbă felul și firea — cad la mai mari nevoi și adeseori se și primejduiesc.</p>
               </div>
               <div type="div3">
                  <head>
                     <label>42</label>
                     <lb/>OMUL FĂRĂ CARTE</head>
                  <p>Un om prost și nemernic, neștiind nici carte și neavînd nici glas de cîntare, se întîmplă de intră într-o casă pustie și începu a cînta. Casa fiind foarte mare răsuna, iar lui i se părea că cîntă preafrumos și are glas preabun. Și ieșind în tîrg oamenii îl întrebară că ce meșteșug știe, iar el răspunzînd că-i cîntăreț de biserică (psalt), îl poftiră să meargă la biserică să cînte. Deci îndată mergând el începu a cînta; iar oamenii, dacă-i auziră cîntînd așa de urît și de schimonosit, îl scoaseră din biserică cu rușine mare, îmbrîncindu-l și bătîndu-l pînă afară.</p>
                  <p>
                     <hi rend="bold">Învățătură:</hi> Așa sînt oamenii care n-au slujit lâ uși mari sau la dascăli învățați și se țin înțelepți din firea lor și se fac știutori, apoi dacă dau de niște oameni învățați ei rămîn de ocară și'de rușine.</p>
               </div>
               <div type="div3">
                  <head>
                     <label>43</label>
                     <lb/>HOŢII ȘI CUCOȘUL</head>
                  <p rend="justify">Niște furi se duseră la o casă să fure și nu găsiră alt nimic fără numai un cucoș și-l luară ; iar cucoșul, văzînd că vor să-l taie, se rugă de furi, zicîndu-le :</p>
                  <p rend="justify">— Lăsați-mă, că-s de folos tuturor oamenilor,că-i scol noaptea la lucru.</p>
                  <p rend="justify">Iar hoții ziseră :</p>
                  <p rend="justify">— Apoi pentru aceasta mai vîrtos te vom ucide, căci tu sculînd pe oameni la lucru, noi nu putem fura nimica.</p>
                  <p rend="justify">
                     <hi rend="italic">Învățătură</hi> : Aceasta ne arată cum că oamenii de treabă sînt folositori oamenilor celor buni, iar celor răi le sînt spre pagubă.</p>
               </div>
               <div type="div3">
                  <head>
                     <label>44</label>
                     <lb/>CORBUL ȘI ȘARPELE</head>
                  <p>Corbul flămînzise și văzînd un șarpe dormind la soare se repezi din zbor și-l apucă, iar șarpele iute se întoarse și-l mușcă ; și pe cînd corbul era aproape să moară, zicea:</p>
                  <p>— Vai, mie ! ce hrană nimerii ! Căci cu acel șarpe mă otrăvii și iată-mă-s acum că mor.</p>
                  <p>
                     <hi rend="bold">Învățătură :</hi> Așa sînt mulți oameni cînd nimeresc peste dobîndă și pentru nepriceperea lor își răpim capetele.</p>
               </div>
               <div type="div3">
                  <head>
                     <label>45</label>
                     <lb/>PORUMBEII ȘI CIOARA</head>
                  <p>O cioară intrase odată într-un stol de porumbei și văzînd ea cum se hrănesc de bine porumbeii făcu ce făcu de îndată și se înălbi și ea și acuma mereu umbla și se hrănea împreună cu porumbeii, iar aceștia nu-i ziceau nimic, gîndind că și ea e porumbel ca și dînșii. Intr-o zi însă cioara se greși de croncăni o dată ca ciorile și atunci porumbeii, auzindu-o, o bătură și o alungară dintre ei.</p>
                  <p>
                     <hi rend="bold">Învățătură :</hi> Așa și unii oameni se întîmplă ca din prostie să ajungă la boierie, apoi nefiind neam bun, ei încep a se lăcomi și a se înălța cu firea ; după aceea peste puține zile piere cinstea și mărirea cea deșartă și vin iar la starea lor dintâi.</p>
               </div>
               <div type="div3">
                  <head>
                     <label>46</label>
                     <lb/>CIOARA</head>
                  <p>Un om prinsese o cioară și, legînd-o c-o ațișoară de un picior, merse și o dete unui copil ca să se joace cu dînsa, de vreme ce se zice că cioa-rei îi place să petreacă cu oamenii; dar cioara, nemulțămindu-se de copil, găsi prilej și fugi de la el, zburînd într-un copac. Acolo, încurcîndu-i-se ața de la picior de o cracă, rămase cioara spînzurată și văzîndu-și moartea zicea :</p>
                  <p>— Vai de mine, ce ticăloasă fusei că nu vrui să slujesc un om, și acuma trebuie să mor spînzurată ca o blestemată !</p>
                  <p>
                     <hi rend="bold">Învățătură:</hi> Așa sînt și oamenii care fug de puțină osteneală și se abat la vicleșuguri și la nebunii mincinoase ; ei cad în mari nevoi și în primejdii de moarte.</p>
               </div>
               <div type="div3">
                  <head>
                     <label>47</label>
                     <lb/>DOI ZEI</head>
                  <p>Jupiter, zeul elinesc, trimese pe alt zeu ce-i zic Ermis, să împartă cu cumpăna minciunile pe la tot felul de, meșteri și de meseriași, dîndu-le fieștecăruia cîte o măsură plină, iar cizmarilor și potlogarilor le prisosi mai mult, de se vărsă pe deasupra.</p>
                  <p>
                     <hi rend="bold">Învățătură:</hi> Adevărul ocărăște pe meșterii și meseriașii cei mincinoși care nu se țin de cuvînt, schimbă lucrurile cele bune pe cele rele și ce e bun trag cătră dînșii.</p>
               </div>
               <div type="div3">
                  <head>
                     <label>48</label>
                     <lb/>LUPUL ȘI OAIA</head>
                  <p>Un lup se dusese la o turmă de oi ca să șterpelească ceva<hi rend="bold">;</hi> dar niște cîni mușcîndu-l, lupul pătimea foarte rău și flămînzea și nu avea nici o putere. Atunci el zise unei oi să-i aducă apă să bea.</p>
                  <p>— Căci de-mi vei aduce apă de băut, voi căpăta eu și ceva de mîncare, zicea lupul.</p>
                  <p>Dar oaia-i răspunse :</p>
                  <p>— Bine zici tu, lupe, că de-ți voi aduce eu apă de băut, tu mă vei face pe mine numaidecît să-ți fiu de mîncare făr’ de sare.</p>
                  <p>
                     <hi rend="bold">Învățătură:</hi> Așa fac oamenii cei vicleni, ca și lupul sau ca vulpea care umblă cu meșteșuguri ca să amăgească pe cei ce se lasă a fi amăgiți, dar omul înțelept se păzește bine, ca să nu cadă în mrejele  lor.</p>
               </div>
               <div type="div3">
                  <head>
                     <label>49</label>
                     <lb/>IEPURII ȘI VULTURII</head>
                  <p>Iepurii, încingînd odată o bătălie cu vulturii, se rugau vulpilor să vie să le dea oleacă de ajutor ; iar vulpile răspunseră zicînd :</p>
                  <p>— Noi bucuroase v-am da ajutor, dacă n-am ști cine sînteți și cu cine vă bateți.</p>
                  <p>
                     <hi rend="bold">Învățătură</hi> ; Așa pătimesc cei neputincioși cinci se apucă la pricini cu cei mai mari decît dînșii.</p>
               </div>
               <div type="div3">
                  <head>
                     <label>50</label>
                     <lb/>FURNICILE</head>
                  <p rend="justify">Furnicile spun unii că au fost și ele ca oamenii, niște plugari, dar că nefiindu-le îndestul agoniseau ele, se mai duceau de furau și roadele de pe la alți vecini ce erau prin împrejurimile lor. Din această pricină, Jupiter s-a mîniat pe ele tare foarte și le făcu tîrîtoare, în chipul cum le vedem noi acuma, însă firea și mintea lor tot aceea o au, căci ce găsesc tot fură și din casă, și de afară, și tot strîng mișună în pămînt, unde ascund ca niște furi.</p>
                  <p>
                     <hi rend="bold">Învățătură :</hi> Așa și oamenii cei vicleni și lacomi, tot apucă, și strîng, și ascund. Și măcar de-ar avea cât de mult,  ei tot nu se mai satură, șl tot nu le mai ajunge, și tot apucă, și tot strîng, și tot ascund cu aceeași nesățioasă lăcomie.</p>
               </div>
               <div type="div3">
                  <head>
                     <label>51</label>
                     <lb/>PISICA ȘI LILIACUL</head>
                  <p rend="justify">O pisică prinsese un liliac ce căzuse jos din zbor și vrînd să-l mînînce, el o ruga de iertămciune; iar mîța-i zise că nu poate să-l lase, fiindcă așa îi este meșteșugul, ca să prindă paseri. Liliacul îi zise atunci că el nu e pasere, ci șoarece ; și fu lăsat. După aceea iarăși fu prins de altă pisică, ce de asemenea vru să-l mînînce ; el iarăși o rugă să nu-l mînînce, că nu-i șoarece, ci-i pasere ; și iarăși îl lasă ; și așa se întîmplă că schimbîndu-și numele de două ori a scăpat cu viață.</p>
                  <p>
                     <hi rend="bold">Învățătură:</hi> Aceasta ne arată că se cuvine și nouă să nu rămînem la aceeași stare, ci să urmăm celor care se prefac după vremi și de multe ori scapă din primejdii.</p>
               </div>
               <div type="div3">
                  <head>
                     <label>52</label>
                     <lb/>PASARARUL ȘI O PASERE</head>
                  <p>Un vînător de paseri își întindea lațurile sale, iar o pasere mititică îl întrebă că ce face. El îi spuse că zidește cetate, apoi plecă de acolo. Păsărică merse și se prinse în laț și după ce văzu pe vînător viind, îi zise :</p>
                  <p>— Om bun. de faci tu tot acest fel de cetăți, puțini locuitori vei avea intr-însele.</p>
                  <p>
                     <hi rend="bold">Învățătură :</hi> Aceasta ne spune că atunci se pusti-esc casele și orașele, cînd cei mai mari se poartă rău cu oamenii.</p>
               </div>
               <div type="div3">
                  <head>
                     <label>53</label>
                     <lb/>CALATORUL</head>
                  <p>Un călător mergea pe un drum cu traista în băț pe umăr și se ruga lui Dumnezeu să găsească ceva, că ori din ce ar găsi el, va da jumătate pentru sufletul lui. Și-i dete Dumnezeu de găsi un coșuleț plin cu curmale amestecate cu migdale. Călătorul șezu de mîncă curmalelor carnea și migdalelor miezul, iar sîmburii curmalelor și cojile migdalelor le dete pentru sufletul său, precum a făgăduit, zicînd :</p>
                  <p>— Din ceea ce am găsit am dat jumătate de fiecare, a unora dinlăuntru și a altora din afară.</p>
                  <p>
                     <hi rend="bold">Învățătură :</hi> Așa și oamenii cei zgîrciți și nesățioși strîng avuție multă și nu vor să dea milostenii la săraci nimic, și ce făgăduiesc să dea pentru sufletul lor încă nu dau, și gîndesc cum vor amăgi pe Dumnezeu.</p>
               </div>
               <div type="div3">
                  <head>
                     <label>54</label>
                     <lb/>COPILUL ȘI MAMĂ-SA</head>
                  <p>Un copil fură o carte de la dascălul unde învăța și o dete mamei sale, iar aceasta nu-l certă de loc, nici îl rușină. Copilul de aci înainte se de prinse a fura și alte lucruri mai mari, pînă îl prinseră de față și pe judecată dreaptă ducîndu-l la spînzurătoare, mergea și maică-sa după dînsul, plîngînd. Fiu-său, chemînd-o să-i vorbească la ureche, ea se apropie și-și lipi urechea de gura lui, ca să-i șoptească ; iar el o apucă cu dinții de ureche și i-o rupse.</p>
                  <p>Mumă-sa și toți cei de față mustrîndu-l că nu numai a furat, dar acum și înaintea mă-sii s-a arătat nelegiuit, el zise :</p>
                  <p>— Ea este pricina pierderii mele, căci dacă m-ar fi mustrat cînd am furat cea dintâi carte, n-aș fi ajuns astăzi să fiu dus la spînzurătoare.</p>
                  <p>
                     <hi rend="bold">Învățătură :</hi> Părintele care nu-și ceartă copilul de mic și nu-l pedepsește pentru toată greșala lui, acela e ca și cînd i-ar pune singur juvățul în grumaji și l-ar trage la spînzurătoare.</p>
               </div>
               <div type="div3">
                  <head>
                     <label>55</label>
                     <lb/>CIOBANUL ȘI MAREA</head>
                  <p>Un cioban își păștea oile pe țărmurile unei mări și întîmplîndu-se atunci să fie liniște pe mare, el pofti să călătorească pe dînsa ca neguțător. Deci se abătu la tîrguri de-și vîndu oile toate și cumpără curmale, apoi intrînd într-o corabie plecă pe mare ; dar nu tîrziu se stîrni o furtună mare de amenința să scufunde corabia. Atunci aruncară în mare toate mărfurile din corabie, între care și curmalele fostului cioban, și așa de-abia putură scăpa cu sufletele la uscat. Iar după ce ieșiră din corabie, fostul cioban încă umbla pe țărmurile mării și văzu că se făcu liniște în mare și începu a jura tare și a zice :</p>
                  <p>— Oh, Doamne, cât se vedea de groaznică marea, pînă a nu mînca curmalele mele, iar după ce le-a mîncat, cît se făcu de lină.</p>
                  <p>
                     <hi rend="bold">Învățătură:</hi> Cîte nenorociri pătimește omul la viața lui, la toate se deprinde și se învață, că se ispitește ca argintul prin foc.</p>
               </div>
               <div type="div3">
                  <head>
                     <label>56</label>
                     <lb/>RODIILE ȘI MERELE</head>
                  <p>Rodiile se luase la sfadă cu merele pentru frumuseța și pentru mireasma lor, și fură multe vorbe la mijloc ; iar un mărăcine dintr-un gard zise :</p>
                  <p>— Să părăsim gîlcevile, surorilor, că toate sîntem deopotrivă !</p>
                  <p>
                     <hi rend="bold">Învățătură :</hi> Cînd se sfădesc doi oameni tari și mari, un becisnic se bagă la mijloc să-i împace, dar numai ca să se arate și el că-i om de samă și de treabă,</p>
               </div>
               <div type="div3">
                  <head>
                     <label>57</label>
                     <lb/>SOBOLUL ȘI MAMĂ-SA</head>
                  <p>Sobolul, fiind orb, zice cătră mamă-sa :</p>
                  <p>— Mamă, mie îmi pare că văd dude coapte. Mai apoi iarăși zise : Mie îmi miroase a tămîie. Și în sfîrșit iarăși zise : Eu aud sunînd niște clopote,</p>
                  <p>Atunci mamă-sa îi zise :</p>
                  <p>— O, fătul meu și fiul maicăi, precum cunosc eu, tu nu ești numai orb, ci și surd și nici miros nu ai.</p>
                  <p>
                     <hi rend="bold">Învățătură: </hi>Așa sînt oamenii cei ușori la minte, care gîndesc să facă niște lucruri mari și apoi, neputîndu-le isprăvi, văd ei singuri că nici un lucru de treabă nu pot isprăvi.</p>
               </div>
               <div type="div3">
                  <head>
                     <label>58</label>
                     <lb/>DOI MĂGARI</head>
                  <p>Măgarul sălbatic văzu pe măgarul domestic hrănindu-se bine și apropiindu-se de el începu a-l lăuda, zicîndu-i că e gras și neted la trup și că are hrană îndestulată ; apoi peste vreun ceas îl văzu încărcat cu lemne și mergînd <hi rend="bold">după</hi> dînsul un argat, care-l tot lovea cu un toiag mai la tot minutul și peste tot trupul. Atunci măgarul cel sălbatic îi zice :</p>
                  <p>— Fiindcă acuma îți văzui tot felul de viață, nu'te mai fericesc, căci hrana nu în zadar o ai, ci cu multă muncă și osteneală ți-o agonisești.</p>
                  <p>
                     <hi rend="bold">Învățătură :</hi> Să nu rîvnești, nici să poftești Jă viața și la traiul altuia pînă nu te vei încredința bine de unde-i vine acel trai, ca nu în urmă văzîn-du-l să te înspăimînți.</p>
               </div>
               <div type="div3">
                  <head>
                     <label>59</label>
                     <lb/>MĂGĂRII</head>
                  <p>Oarecînd măgarii fiind însărcinați adeseori cu multe greutăți, iar ei lenevindu-se și ticăloșindu-se, au trimes un sol lui Jupiter, rugîndu-l să le mai ușureze sarcinile și nevoile cele multe. Dar Jupiter, vrînd să le arate că cererea lor e cu neputință de îndeplinit, le-a spus că atunci vor scăpa de nevoi, cînd vărsîndu-și tot udul la un loc vor face o gîrlă. Ei crezînd că aceea ce le-a spus Jupiter este adevărat, de atunci și pînă acum oriunde văd udat de alți măgari, stau și ei de se udă.</p>
                  <p>
                     <hi rend="bold">Învățătură :</hi> Cum că, dacă este să pață neștine vreo greutate, sau vreo nevoie, nu poate afla mîn-gîiere nici într-un chip, pînă nu le pătimește toate cîte-i sînt date.</p>
               </div>
               <div type="div3">
                  <head>
                     <label>60</label>
                     <lb/>CIOBANUL ȘI OILE</head>
                  <p>Un cioban se sui într-un copac, la umbra căruia pășteau oile lui, vrînd să scuture niscai poame ca să mînînce și oile, dar mai înainte da a se urca în pom, el se dezbrăcă de haina ce o purta pe dînsul și o lăsă la tulpina copacului ; apoi, urcîndu-se, scutură pomul și dete jos destule roade, pe care oile, mâncîndu-le, se greșiră și mîncară și haina bietului cioban. Deci el văzînd astfel zise :</p>
                  <p>— Oh ! dobitoace rele ce sînteți, voi altora vă dați lâna voastră de se îmbracă cu dînsa, iar mie pentru că vă îngrijesc îmi mîncarăți și haina.</p>
                  <p>
                     <hi rend="bold">Învățătură :</hi> Sînt mulți oameni care din nerozia lor aduc de mai multe ori folos acelora de la care n-au văzut niciodată vreun bine ; și dimpotrivă acelora care le fac binele și cărora ar trebui să le aducă folos, le aduc pagubă.</p>
               </div>
               <div type="div3">
                  <head>
                     <label>61</label>
                     <lb/>MĂGARUL ȘI VULPEA</head>
                  <p>Un măgar se îmbrăcase cu o piele de leu și astfel umblînd speria pe alte dobitoace ; iar cînd vru să sperie și pe vulpe, aceasta îi zise :</p>
                  <p>— Eu încă m-aș teme de tine de nu te-aș fi auzit zbierînd ca un măgar.</p>
                  <p>
                     <hi rend="bold">Învățătură :</hi> Așa și oamenii cei de nimic, cum văd că au cît de puțină putere de la cei mai mari, vor să sperie și să îngrozească pe toată lumea cu puterea lor.</p>
               </div>
               <div type="div3">
                  <head>
                     <label>62</label>
                     <lb/>MAGARUL ȘI BROAȘTELE</head>
                  <p>Un măgar încărcat cu lemne trecea printr-o apă, cînd din întîmplare se poticni și căzu în baltă și, neputîndu-se scula, plîngea și se tînguia amar ; iar broaștele, văzîndu-l plîngînd astfel, ziseră :</p>
                  <p>— O, minune de tine ! Ce curînd urîși locul acesta ; căci nici un ceas nu e de cînd veniși aci și plângi așa de grozav, dar cînd ar fi să locuiești aici precum locuim noi, atunci ai orbi plîngînd.</p>
                  <p>
                     <hi rend="bold">Învățătură:</hi> Așadar omul trebuie să fie tare și curajos cînd i se întîmplă vreo nenorocire sau cînd dă peste vreo nevoie, căci fiind dimpotrivă slab și fricos, la orice mică întîmplare nenorocită, nu numai că va găsi destui ca să-l dojenească și-să-l râda în loc de-al ajuta, dar  la alte nenorociri, ce sunt  cîteodată foarte mari, se va  pierde cu totul.</p>
               </div>
               <div type="div3">
                  <head>Măgarul și corbul</head>
                  <p>Un măgar vătămat în spate umbla păscînd, iar un corb veni de i se puse pe spinare și-i tot scobea rana cu ciocul, așa că bietul măgar sărea și răcnea și tot nu-l putea alunga. Ciobanul ședea deoparte și privea la dînșii rîzînd ; iar un lup, ce erai mai încolo, zise :</p>
                  <p>—Săracii de noi, lupi fără oi, căci pe noi cum ne văd de departe îndată aleargă cu cîni de ne iau la goană, iar pe aceștia stau de-i privesc și încă rîzînd.</p>
                  <p>
                     <hi rend="bold">Învățătură </hi>
                     <hi rend="bold">:</hi> De omul cel rău, cum îl vede viind de departe, deși nu cu vreun gînd viclean, oricine caută să se păzească, fugind de el ca de un tâlhar.</p>
               </div>
               <div type="div3">
                  <head>
                     <label>64</label>
                     <lb/>CALATORII</head>
                  <p>Niște călători mergeau pe lîngă mare, și văzură aducînd vîntul pe mare, cam spre margini, niște grămezi de vreascuri și ziseră :</p>
                  <p>— Aceasta e un sân de corabie înecată și poate va fi ceva într-însul.</p>
                  <p>Deci așteptară pînă veni la margine și văzînd că nu e nimic, iarăși ziseră :</p>
                  <p> — În zădar așteptarăm aici de pierdurăm din cale,  căci văzurăm că nu fu nimic.</p>
                  <p>
                     <hi rend="bold">Învățătură</hi> : Mulți oameni se arătă de departe ă fi mari și groaznici, iar dacă se apropie, se întâmplă de nu sînt nimic.</p>
               </div>
               <div type="div3">
                  <head>
                     <label>65</label>
                     <lb/>Măgarul și vulpea</head>
                  <p>Un măgar se întovărășise cu o vulpa și, umblînd ei după vînat, se întîlniră cu un leu, iar vulpea, văzîndu-și nevoia și pieirea, zise leului :</p>
                  <p>— De te vei făgădui că nu-mi vei face nici un rău, eu îți voi dărui un măgar să-ți fie de gustare.</p>
                  <p>Iar leul primi bucuros și făgădui că o va lăsa. Deci vulpea merse și amăgi pe bietul măgar de-l băgă într-o cursă, iar leul, văzînd că măgarul s-a prins în cursă de unde nu mai putea fugi, apucă întăi pe vulpe de o mîncă și apoi pe măgar.</p>
                  <p>
                     <hi rend="bold">Învățătură </hi>
                     <hi rend="bold">:</hi> Așa și cine înșală pe soția sau pe tovarășul, prietinul sau vecinul său, de multe ori se întîmplă de se pierde întăi pe sine.</p>
               </div>
               <div type="div3">
                  <head>
                     <label>66</label>
                     <lb/>Găina și rîndunica</head>
                  <p rend="justify">O găină clocea niște ouă de șarpe cu toată osârdia, iar o rândunică dintr-un copac o văzu și-i zise : </p>
                  <p rend="justify">— Oh! nebună ce ești tu, pentru că clocești aceste ouă, și scoțînd pui pe care-i vei crește, întăi pe tine te vor roînca.</p>
                  <p rend="justify">
                     <hi rend="italic">Învățătură</hi> : Pe omul rău de felul lui, nu poți cu nici un chip să-l îmblînzești, măcar cât de mare bine îi vei face, căci el drept răsplătire rău îți dă.</p>
               </div>
               <div type="div3">
                  <head>
                     <label>67</label>
                     <lb/>Cămila</head>
                  <p>Oamenii cînd văzură întăi cămila, foarte se temură și de mărimea ei spăimîntîndu-se fugeau, iar după trecere de vreme văzînd blîndeța ei, începură a se mai apropia de dînsa, apoi înțelegînd că ea nu are răutate, atît au disprețuit-o încît, puindu-i căpăstru, au dat-o copiilor s-o poarte.</p>
                  <p>
                     <hi rend="bold">Învățătură </hi>
                     <hi rend="bold">:</hi> Cu cele mai groaznice lucruri dacă ne deprindem, apoi începem a le și nesocoti, purtîndu-le cum ne place.</p>
               </div>
               <div type="div3">
                  <head>
                     <label>68</label>
                     <lb/>ȘARPELE</head>
                  <p>Un șarpe fiind călcat de mai mulți oameni se plîngea lui Jupiter, iar acesta îi zise :</p>
                  <p>— De te-ai fi întors să muști pe cel ce ter-a călcat întăi, altă dată n-ar fi cutezat să te calce nimeni.</p>
                  <p>
                     <hi rend="bold">Învățătură </hi>
                     <hi rend="bold">:</hi> Să nu te lași mai mic întăi, căci nelăsîndu-te, toți se vor îngrozi și nu vor mai cuteza să-ți facă rău.</p>
               </div>
               <div type="div3">
                  <head>
                     <label>69</label>
                     <lb/>PORUMBELUL</head>
                  <p>Un porumbel însetase foarte tare, cînd din i'n-tîmplare văzu pe un părete zugrăvit un vas pe care-l socoti că e cu apă. Deci îndată se repezi cu iuțeala cea mai mare spre dînsul cu gînd să bea apă, dar se lovi așa de tare de zid cu capul și cu aripile, încît căzu mort.</p>
                  <p>
                     <hi rend="bold">Învățătură:</hi> Așa și unii oameni lacomi, care orice văd vor să apuce, nemaigîndindu-se că pot să dea peste vreun rău.</p>
               </div>
               <div type="div3">
                  <head>
                     <label>70</label>
                     <lb/>PORUMBIŢA ȘI CIOARA</head>
                  <p>O porumbiță se hrănea într-un porumbar și se lăuda că va face pui mai mulți decît toate paserile, avînd și hrană, și locaș mai bun decît toate ; dar o cioară dintr-un copac o auzi cum se lăuda și-i zise :</p>
                  <p>— Ce te mai lauzi tu că faci rod mai mult, căci cu cît faci tu pui mai mulți, cu atît petreci în mai multe griji și năcazuri, și cu cît ești mai grasă, cu atît te faci mai amară în lume.</p>
                  <p>
                     <hi rend="bold">Învățătură </hi>
                     <hi rend="bold">:</hi> Așa sînt și oamenii cari sînt robi, cei ce slujesc la domni, și vecinii cei căsătoriți : cu cît fac feciori mai mulți, cu atîta se mai înmulțesc robii și vecinii.</p>
               </div>
               <div type="div3">
                  <head>
                     <label>71</label>
                     <lb/>FIICA ȘI MAMA</head>
                  <p>Un om avea două fete și întîmplîndu-se ca una din ele să se îmbolnăvească și să moară; tatăl ei chemă pe niște muieri ca să o plîngă cu plată și așa începură a o jăli ; iar cealaltă fată zise :</p>
                  <p>— Oh ! vai de noi, căci dacă noi care avem jalea de față și nu știm a plînge, dar acestea care nu au nici o durere, cum plîng ele așa de tare ?</p>
                  <p>Iar mama sa îi zise :</p>
                  <p>— Nu te mira, fiica mea, că acestea plîng așa de tare, căci ele nu plîng cu adevărat, sau din jale, Sau pentru că le doare inima, ci numai pentru că sînt plătite.</p>
                  <p>
                     <hi rend="bold">Învățătură:</hi> Ceia ce au plată de la alții nu se lenevesc a sluji și a umbla după voia altora care le plătesc și a-și întoarce firea după stăpînii lor. Și încă sînt unii îndrăzneți la firea lor, de nu jălesc, măcar și sîngele să și-l verse.</p>
               </div>
               <div type="div3">
                  <head>
                     <label>72</label>
                     <lb/>PESCARII</head>
                  <p rend="justify">Niște pescari se pusese într-o luntre de unde vînau pești cu mreaja într-o baltă și prinseră un peștișor mic care se ruga lor să-l lase, că e prea mic, zicîndu-le eă de-l vor lăsa acum, îl vor prinde cînd va crește mai rnare și atunci vor avea mai bun folos ; iar unul din pescari zise rîzînd :</p>
                  <p>— Dar ce, sînt nebun să-mi las dobînda din mână, măcar că-i mică, ca să nădăjduiesc la alta mai mare, pe care nu o văd în  mâna mea și care nu se vede nicăieri ?</p>
                  <p>
                     <hi rend="bold">Învățătură :</hi> Nebun va fi acel cm care își va lăsa bucățica din mână și care este de față, nădăjduind la alta mai mare.</p>
               </div>
               <div type="div3">
                  <head>
                     <label>73</label>
                     <lb/>Măgarul și calul</head>
                  <p>Un om avea un măgar și un cal, și-i încărcă pe amîndoi cu unele și cu altele, și așa pornindu-i la drum, stăpînul mergea în urma lor. De la o vreme, măgarul, simțindu-se prea împovărat, zise cătră cal :</p>
                  <p>—Ia-mi, te rog, ceva din spinare de mă mai ușurează puțin.</p>
                  <p>Dar calul nevrînd să-l ajute de loc, bietul măgar mai merse cît merse și deodată căzu jos mort sub greutatea poverii lui. Atunci stăpînul luă și puse pe cal toată sarcina ce o dusese măgarul; iar calul mergea acum pe drum și plîngea zicând :</p>
                  <p>— O, nemernicul de mine !  Căci nu vrusei să iau puțină povară de pe tovarășul meu ! El muri din pricina asta, iar eu trebuie să, duc acuma și povara lui toată, ba încă-mi puse în spinare și pielea lui.</p>
                  <p>
                     <hi rend="bold">Învățătură :</hi> Se cuvine ca cei ce pot să ajute și să sprijinească pe cei neputincioși, pentru ca și, lor să le fie bine și spre folos.</p>
               </div>
               <div type="div3">
                  <head>
                     <label>74</label>
                     <lb/>OMUL ȘI URIAȘUL</head>
                  <p>Un uriaș făcuse prieteșug cu un om într-o vreme de iarnă, mîncînd și bînd amîndoi, împreună. Omului odată fiindu-i frig, apropia degetele de gură și le încălzea, iar uriașul îl întrebă că de ce face așa. Omul îi răspunse : ca să-și încălzească degetele. Apoi, la vremea mesei aduseră bucate calde ca să mînînce, și-omul începu a sufla în lingură ca să se mai răcească ciorba, fiind prea fierbinte, cînd uriașul iarăși îl întrebă :</p>
                  <p>— Acum de ce sufli în bucate ?</p>
                  <p>Iar omul răspunse :</p>
                  <p>— Suflu ca să nu-mi frigă gura.</p>
                  <p>Auzind asta, uriașul zise :</p>
                  <p>— De-acum înainte mă las de prieteșugul tău, de vreme ce tu scoți din gura ta și cald și rece, sau dulce și amar.</p>
                  <p>
                     <hi rend="bold">Învățătură :</hi> Așadar trebuie să fugim fieșteeare din noi de prietinii aceia al căror euvînt nu e la fel, care una. zic cu vorba, și alta fac cu fapta.</p>
               </div>
               <div type="div3">
                  <head>VULPEA ȘI PĂDURARUL</head>
                  <p>O vulpe fugea de niște vînători care o urmăreau și, alergînd peste cîmpii, întîlni un pădurar pe care-l rugă să o ascundă undeva. Pădurarul îi arătă un ungher în colibă și-i zise să se vîre acolo. Îndată apoi sosind și vînătorii, întrebară de vulpe ; dar pădurarul le spuse cu gura cum că n-a văzut nimic, iar cu mâna le arătă locul unde era vulpea. Vînătorii însă nu înțeleseră semnul pădurarului și plecară de acolo. Atunci vulpea, văzîndu-i depărtîndu-se, a ieșit afară, iar pădurarul îi zise :</p>
                  <p>— Poți să-mi mulțămești, căci nu te spusei vînătorilor.</p>
                  <p>Dar vulpea-i răspunse :</p>
                  <p>— Ţi-aș fi mulțămit de ți-ar fi fost și semnul mînii precum îți fu cuvîntul.</p>
                  <p>
                     <hi rend="bold">Învățătură :</hi> Așa sînt și unii oameni — cu cuvîntul zic una, iar cu fapta fac alta.</p>
               </div>
               <div type="div3">
                  <head>
                     <label>76</label>
                     <lb/>OMUL ȘI IDOLUL</head>
                  <p>Un om avea un idol de lemn și de multe ori se ruga la el să-l îmbogățească, iar idolul nu-l asculta. Deci omul se mînie și, luînd idolul de picioare, îl trînti de pămînt de-l făcu mici fărîme ; capul încă i-l sparse din care curse mult aur iar omul văzînd aceasta zise :</p>
                  <p>— Mare nebun ești și ai fost, căci cînd îți făceam cinste tu nu-mi foloseai nimic, iar după ce te rușinai și te făcui fărîme, tu îmi făcuși pe voie, căci mi-ai dat multă avuție ; și bine că m-ai învățat minte, căci de-acum înainte tot această cinste îți voi da.</p>
                  <p>
                     <hi rend="bold">Învățătură :</hi> Mulți sînt care te poartă cu minciuni zicînd că-ți vor face bine, pentru ca să te închini lor, iar binele nu-l mai fac ; sînt însă și alții cărora nici o cinste'nu le-ai făcut, și deci nici o nădejde n-ai avut de la ei și totuși ei îți fac mult bine la vreme de nevoie.</p>
               </div>
               <div type="div3">
                  <head>DOI CÎNI</head>
                  <p>Un om gătise ospăț ca să cheme pe un prietin al său să-l ospăteze, iar cânele omului încă chemă pe cânele prietinului, zicînd :</p>
                  <p>— Frate, să vii la noi să te ospătezi astăzi !</p>
                  <p>Deci cânele veni cu bună nădejde că atît de bineva mînca și va bea, încât nici mâne să nu-i fie foame, și așa se bucura și dădea cu coada ; iar cânele cel de casă îi zise :</p>
                  <p>— Haide, prietine, vino să-ți arăt cîte feluri de bucate facem astăzi și ce ospăț gătim.</p>
                  <p>Și așa merseră ei în plimbare pînă la bucătărie și intrînd înlăuntru, veseli amîndoi, bucătarul îi văzu și apucîndu-i cătră ușă îi bătu pe amîndoi de-i zvîntă, iar pe oaspetele acela îl luă de coadă și mătură bucătăria cu dînsul, apoi îl aruncă pe o fereastră într-o rîpă. De acolo bietul cîne se sculă ca vai de el și plecă tot poticnindu-se și schelălăind ; iar cînii satului se strînseră împrejurul lui și-l întrebau cum s-a ospătat. Și el le spunea :</p>
                  <p>— Așa de bine am mîncat și atît de mult am băut, încît m-am îmbătat și nici calea pe unde .șă merg n-o mai văd.</p>
                  <p>
                     <hi rend="bold">Învățătură :</hi> Să nu crezi niciodată pe cel ce se laudă că-ți va face vreun bine, pînă nu vei, vedea cu ochii tăi.</p>
               </div>
               <div type="div3">
                  <head>
                     <label>78</label>
                     <lb/>PESCARUL</head>
                  <p>Un pescar nu știa să vîneze pești, deci luă fluierul și mreaja și se duse la o baltă și sta pe marginea ei și căuta în apă, cîntînd cu fluierul, socotind că vor ieși peștii la glasul fluierului și-i va prinde ; și așa se trudi pînă ce osteni, și nimic nu folosi cu fluierul. Deci dacă văzu că nu poate face nimic, lepădă fluierul și apucă mreaja și intră în baltă și prinse mulți pești ; și după ce-i scoase afară, peștii se izbeau în toate părțile, iar el rîdea și zicea :</p>
                  <p>— Oh, dobitoace îndărătnice, acuma jucați fără ca să vă cînte cineva, iar mai adineaori, cînd vă cîntam din fluier, vă ascundeați și nu vroiați să jucați.</p>
                  <p>
                     <hi rend="bold">Învățătură :</hi> Așa sînt și oamenii cei îndărătnici — cînd le zice cineva să facă vreun lucru de treabă, ei nu vor să-l facă, iar cînd nu le zice nimeni, ei fac tot în deșert și fără vreme.</p>
               </div>
               <div type="div3">
                  <head>
                     <label>79</label>
                     <lb/>CORBUL ȘI MAMA-SA</head>
                  <p>Un corb, îmbolnăvindu-se, ședea singur într-un copac, iar în alt copac de alăturea mama sa îl jelea plîngîndu-l. Atunci corbul zise cătră mama sa :</p>
                  <p>— Nu plînge, maică, ci te roagă lui Dumnezeu și tuturor sfinților săi să-mi dea sănătate.</p>
                  <p>Iar mama să îi zise :</p>
                  <p>— Oh ! fătul meu ! Oh ! dragul mamei ! Dar ce sfînt îți va fi ție întru ajutor ? Căruia dintre ei nu i-ai furat carnea ?</p>
                  <p>
                     <hi rend="bold">Învățătură:</hi> Așa sînt și oamenii cei ce au vrăjmași mulți în lume, căci la nevoile lor nu se află nimeni să-i ajute și să le folosească.</p>
               </div>
               <div type="div3">
                  <head>
                     <label>80</label>
                     <lb/>VĂCARUL</head>
                  <p>Un văcar pierduse un vițel și-l căuta peste tot locul și negăsindu-l se ruga lui Dumnezeu să-i arate furul, că-i va aduce un țap jertfă ; și mai umblînd el, găsi pe un leu care mînca vițelul său și s-a speriat foarte și de frică ridică mînile cătră cer și zise :</p>
                  <p>— Oh, Doamne, am făgăduit un țap de voi afla furul vițelului, iar acum mă rog să pot scăpa de dînsul și voi jertfi un taur.</p>
                  <p>
                     <hi rend="bold">Învățătură:</hi> Așa sînt și oamenii cei fără de minte, cînd pierd niscaiva lucruri mici, se pun în pricină de stîrnesc niște vrăjbi mari, apoi ar fi bucuroși să le potolească, măcar de-ar păți și pagubă.</p>
               </div>
               <div type="div3">
                  <head>
                     <label>81</label>
                     <lb/>FURNICILE ȘI GREIERAȘUL</head>
                  <p>Pe vremea iernii se udaseră grăunțele furnicilor și le scoseseră de le uscau afară, iar greierașul, fiind flămînd, ceru să-i dea și lui să mînînce ; iar furnicile îl întrebară :</p>
                  <p>— Dar astă-vară de ce nu ți-ai strîns hrană ?</p>
                  <p>Și greierașul răspunse :</p>
                  <p>— N-am avut cînd strînge, căci tot am cîntat de m-am veselit și m-am desfătat.</p>
                  <p>Furnicile îi ziseră rîzînd :</p>
                  <p>— Dacă ai cîntat astă-vară și te-ai veselit, acuma șezi și joacă.</p>
                  <p>
                     <hi rend="bold">Învățătură :</hi> Așadar trebuie, cînd avem vreme de agonisit, să agonisim, căci nu e totdeauna de agonisit și de cîștigat.</p>
               </div>
               <div type="div3">
                  <head>
                     <label>82</label>
                     <lb/>VULTURUL ȘI ARCAȘUL</head>
                  <p>Vulturul ședea pe o piatră, de unde pîndea un vînat, iar un arcaș îl săgetă din arc și fierul săgeții îi intră în trup, iar lemnul săgeții și penele îi stau dinaintea ochilor săi. Văzînd el penele cele de la săgeată înfipte în carnea lui, plîngea și zicea :</p>
                  <p>— Nu-mi pare rău că mor, dar îmi pare rău că mor din pricina penelor mele, căci m-au străbătut și m-au pătruns.</p>
                  <p>
                     <hi rend="bold">Învățătură :</hi> Aceasta ne arată cum că nu-i este omului jale cînd petrece nevoie și năcaz de la cei străini, ci-i este cu adevărat jale și amar cînd pătimește nevoie și strîmbătate de la ruda sa sau de la prietenul său cel iubit.</p>
               </div>
               <div type="div3">
                  <head>
                     <label>83</label>
                     <lb/>VIERMELE ȘI VULPEA</head>
                  <p>Viermele ieșise din pămînt și zicea cătră alte ji-I gănii că el este doctor și că tămăduiește toate boa-! lele ; iar o vulpe îi zise :</p>
                  <p>— Dar de ce zici du că vindeci pe alții, fiind- fc olog și moale ? Pentru ce nu te tămăduiești întâi pe tine, ca să nu te chinuiești astfel ?</p>
                  <p>
                     <hi rend="bold">Învățătură :</hi> Așa și unii oameni, după ce sunt  nevoiași și păcătoși de trăiesc ca vai de capul lor,  apoi mai voiesc să ajute și pe alții, negândindu-se că nu se pot ajuta nici pe dînșii.</p>
               </div>
               <div type="div3">
                  <head>
                     <label>84</label>
                     <lb/>OMUL Șl GĂINA</head>
                  <p>Un om avea o găină care-i făcea ouă de aur și socotind el că într-însa va fi mult aur, o spintecă și găsi tot așa ca și la alte găini ; deci vrînd să găsească avuție multă deodată, pierdu și pe acea puțină ce o avea.</p>
                  <p>
                     <hi rend="bold">Învățătură :</hi> Așa sînt oamenii care nu mulțămesc lui Dumnezeu de puținul ce au ; pentru lăcomia lor pierd și ce au în mină.</p>
               </div>
               <div type="div3">
                  <head>
                     <label>85</label>
                     <lb/>LEUL ȘI VULPEA</head>
                  <p>Leul îmbătrînise și nu mai putea umbla după vînat. Gîndindu-se el ce să facă ca să capete ceva de mîncare, intră într-o peșteră și se făcu că e bolnav. Acolo veneau toate dobitoacele să-l vadă ; iar el prindea cîte una și o mînca. Vulpea, fiind mai șireată și cunoscâd vicleșugul leului, n-avu ce să facă și veni și ea, ca la un împărat ca să-l vadă, dar se opri afară din peșteră și întrebă pe leu :</p>
                  <p>— Doamne, ce mai faci ?</p>
                  <p>Leul îi spuse, că-i este foarte rău, apoi îi zise :</p>
                  <p>— Dar de ce nu vii și tu în peșteră, de ce stai afară ?</p>
                  <p>Vulpea-i răspunse :</p>
                  <p>— Eu nu voi intra, căci văd urme multe intrate acolo, dar ieșite nu văd nici una.</p>
                  <p>
                     <hi rend="bold">Învățătură:</hi> Oamenii cei înțelepți cunosc pe semne lucrurile cele de pieire și fug unde pot ca să scape de moarte.</p>
               </div>
               <div type="div3">
                  <head>GRĂDINARUL ȘI ȘARPELE</head>
                  <p>Dinaintea ușii colibei unui grădinar își făcuse un șarpe cuibul și odată mușcă pe un copil al grădinarului de muri copilul. Părinților le păru foarte rău de aceasta și se gîndeau acuma cum ar putea face ca să ucidă pe șarpe. Deci luă grădinarul un topor și pîndea pe șarpe să-l omoare și cum îl văzu ieșind din cuib, îndată dete cu toporul într-însul, dar nu-l putu nimeri, ci lovi într-o piatră din care I sări o bucățică, iar șarpele scăpă în gaura lui. După [ cîteva zile grădinarul socoti mai bine să se împace cu șarpele și se duse în casă, de unde luă pine și <hi rend="bold">I </hi>sare și apoi îl chemă să iasă afară ca să facă pace amîndoi, iar șarpele îi zise :</p>
                  <p>— De acum înainte între noi pace și credință nu va mai fi, cită vreme eu voi vedea piatra însemnată, iar tu mprmîntul copilului tău.</p>
                  <p>
                     <hi rend="bold">Învățătură:</hi> Așa se păzește omul cel înțelept de dușmanul său, mai vîrtos de-i va fi făcut vreun rău.</p>
               </div>
               <div type="div3">
                  <head>
                     <label>87</label>
                     <lb/>LUPUL ȘI BABA</head>
                  <p>Un lup flămînzise și umblînd după hrană auzi un copil plîngînd. Și o babă îi tot zicea :</p>
                  <p>— Nu mai plînge, că acuși vine lupul și te dau lui de te mînîncă.</p>
                  <p>Lupul auzind aceasta îi păru că baba cu adevărat i-l va da și stătu pe acolo multă vreme aștep-tînd. Apoi mai într-un tîrziu auzi iarăși pe babă desmierdînd copilul zicîndu-i :</p>
                  <p>— Dragul mătușii, de va veni lupul acuma, îl vom prinde și-l vom bate !</p>
                  <p>Iar lupul dacă auzi așa, plecă zicînd în sine : „într-acest loc acuma zic una și peste un ceas fac alta“.</p>
                  <p>
                     <hi rend="bold">Învățătură :</hi> Așa sînt și unii oameni, una zic și alta fac, iar de făgăduiesc ceva, o fac numai de fală și ca să ațîțe bucuria cuiva, dar din mîni nu dau nimic, și aceasta se chiamă scumpete și este păcat împotriva milosteniei.</p>
               </div>
               <div type="div3" rend="P30">
                  <head>ŢAPUL ȘI LUPUL</head>
                  <p>Un țap sta sus într-un vîrf de stîncă și văzu un lup trecînd pe acolo și începu a-l ocări ; iar lupul se întoarse spre el și-i zise :</p>
                  <p>— Mă ! nu tu mă ocărăști, ci locul pe care stai tu.</p>
                  <p>
                     <hi rend="bold">Învățătură :</hi> Aceasta ne arată că de multe ori vremea și locul semețesc pe cei mai mici, de fac rușine celor mai mari și-i ocărăsc precum le este voia.</p>
               </div>
               <div type="div3">
                  <head>
                     <label>89</label>
                     <lb/>MUȘCOIUL<anchor xml:id="id_footnote30"/>
                     <note xml:id="ftn35" place="foot" n="35">mușcoi = catâr</note>
                  </head>
                  <p>Mușcoiul mînca tot orz de care se îngrășa foarte mult, apoi începu a se lăuda că tată-său n-a fost măgar, ci bidiviu, pentru că la toate lucrurile îi seamănă, fiind iute, ager și altele ; iar stăpînul său, auzind astfel, îl scoase afară din coșar și se duse cu dînsul să-l îneureze împreună cu alți cai, dar iată «că-l întrecură toți, și el văzînd așa zise :</p>
                  <p>— Adevărat, acum zic și eu că tată-meu a fost măgar.</p>
                  <p>
                     <hi rend="bold">Învățătură :</hi>  Dacă ajunge cineva la vreo boierie și se îmbogățește, trebuie să socotească din cine este și cum a fost și să-și aducă aminte că această lume nu are nici un lucru care să fie stătător, ci numai dreptatea și adevărul rămîn în veac, ca și înțelepciunea.</p>
               </div>
               <div type="div3">
                  <head>
                     <label>90</label>
                     <lb/>TRIMBIŢAȘUL ȘI OSTAȘII</head>
                  <p>Un trîmbițaș fu prins în război de cătră dușman și se ruga ostașilor zicînd :</p>
                  <p>— O, voi vitejilor, nu mă omorîți, căci nici eu nu omor pe nimeni, ci numai cînt cu această trîmbiță.</p>
                  <p>Iar ostașii răspunseră zicînd :</p>
                  <p>— Pentru aceea trebuie să mori, căci cîntecul tău îndeamnă pe dușmanii noștri de se pornesc asupra noastră și întărită toate încăierările, așa încît ne omorîm unii pe alții.</p>
                  <p>
                     <hi rend="bold">Învățătură :</hi>  De aici vedem că mai vinovați sînt aceia care îndeamnă spre rău și fac pe alții de se ceartă și se bat pînă la moarte, decît acei ce fac râul, căci focul nu s-aprinde pînă nu-l ațîță cineva.</p>
               </div>
               <div type="div3" rend="P30">
                  <head>
                     <label>91</label>MOȘNEAGUL</head>
                  <p>Era odată un moșneag bătrîn, plugar, care îmbătrînise tot în cîmp la țarine și în satul lui, unde se născuse, nu intrase niciodată ; iar cînd fu într-o zi, se rugă tovarășului său să-l ducă în sat să-și vadă rudeniile și să se cunoască cu vecinii și prietinii săi ; iar el îndată îl ascultă și înhămă niște măgari la un car și sui pe bietul bătrîn în car, și-l lăsă să-și mîie el singur măgarii. Și mergînd el pe cale se stîrni o furtună foarte mare și se întunecă cerul cu nouri, căci era vreme de iarnă, și pierdură măgarii drumul și apucară prin niște crînguri dese și prin niște locuri cu gropi și pline de mărăcini, și văzînd bietul bătrîn că are să piară zise :</p>
                  <p>— Oh ! Jupiter ! Dar ce rău ți-am făcut eu de mă pierzi așa cu asuprire, căci nimeni nu va ști de pieirea mea, și încă nu mi-ai fi ciudă și năcaz, de  mi-ar fi moartea  de niscai dobitoace harnice, cum sunt caii sau boii, ci-mi este pieirea de niște dobitoace ticăloase, de niște măgari care sînt mai urîți decît toate dobitoacele din lume ?!</p>
                  <p rend="justify">
                     <hi rend="italic">Învățătură</hi> : Așa sînt și oamenii cei mojici și proști, care din copilăria lor pururea se nevoiesc și se silesc tot după agoniseală și se silesc pe lingă dobitoace șă le înmulțească, iar de lucrurile lui Dumnezeu niciodată nu-și aduc aminte să le isprăvească, cum este paza sfintei biserici, rugăciunea, postul, spovedania, milostenia spre cei săraci și neputincioși, care este mama tuturor datoriilor creștinești. Așișderea unii din tinerețele lor se dau după poftele trupului, în beții și în curvii, în zavistii și în omoruri pînă ce-i apucă moartea la bătrînețele lor întru acestea, nefiind gata de acea călătorie grabnică și fără de veste, și atuncea rămîn săraci de cele trebuincioase drumului aceluia și încă fără de povățuitor, adică fără să aibă îngeri întru ajutor. Atunci zice <hi rend="italic">Scriptura</hi> că va blăstăma omul ziua nașterii sale și vremea vieții lui celei rele și necuvioase ; atunci în zadar va cere ajutor, căci nu va putea dobîndi, căci zice <hi rend="italic">Scriptura</hi> că va da omul schimb pentru sine și prețul răscumpărării sufletului său.</p>
               </div>
               <div type="div3">
                  <head>
                     <label>92</label>
                     <lb/>CERBUL</head>
                  <p rend="justify">Cerbul văzu pe leu dormind și, speriindu-se, zise întru sine : „Oh, netrebnice dobitoace ce sîntem noi, căci de vedem pe leu dormind, încă ne temem, dar cînd va fi el deștept și mînios !“</p>
                  <p>
                     <hi rend="bold">Învățătură :</hi> Așa trebuie oamenii cei proști să-și cunoască pe mai-marii lor, cum că sînt mai tari și mai puternici.</p>
               </div>
               <div type="div3">
                  <head>
                     <label>93</label>
                     <lb/>LEUL ȘI GLIGANUL<note xml:id="ftn36" place="foot" n="36"> Gligan — mistreț, porc sălbatic</note>
                  </head>
                  <p>Leul se certa cu un gligan, iar vipera stătea deoparte și asculta, și căuta să vadă care va cădea : dar ei se mîncară cât se mîncară, apoi cînd fu mai la urmă, se împăcară și se făcură prietini ; iar viperei părîndu-i rău că ei se împăcară, se umflă de ciudă așa de tare, că era cât pe ce să crape.</p>
                  <p>
                     <hi rend="bold">Învățătură :</hi> Nu trebuie să ne pară bine cînd vom vedea sfădindu-se cei mari, sau și cei mici, ci să alergăm să-i împăcăm.</p>
               </div>
               <div type="div3">
                  <head>
                     <label>94</label>
                     <lb/>LEUL, ȘOARECELE ȘI VULPEA</head>
                  <p>Leul dormea intr-un loc ascuns, iar un șoarece trecînd pe deasupra lui, el se trezi și sări în sus ; dar o vulpe, văzîndu-l, rîse. Atunci leul zise cătră vulpe :</p>
                  <p>— Nu prea rîde tu, căci nu trebuie nici pe șoarece a-l defăima așa de tot.</p>
                  <p>
                     <hi rend="bold">Învățătură :</hi> Adevărat este că nu se cuvine a nu băga în samă pe cei mici și a nu socoti întîmplările lor, ca să nu fie uitați de tot, ci să-i ajutăm și să le folosim cît vom putea, căci și ei sînt fiii lui Dumnezeu celui sfînt.</p>
               </div>
               <div type="div3">
                  <head>
                     <label>95</label>
                     <lb/>COPILUL ȘI MAMA-SA</head>
                  <p>Un copil mîncase niște plămîni de vacă și viin-du-i greață, vărsă foarte mult într-un lighean, apoi zise cătră mamă-sa :</p>
                  <p>— Vai de mine, maică, căci toate mațele mi-am vărsat din mine !</p>
                  <p>Iar ea îi zise :</p>
                  <p>— Nu te teme, fiul meu, că n-ai vărsat nimic din ale tale, ci tot străine.</p>
                  <p>
                     <hi rend="bold">Învățătură :</hi> Așa sînt și oamenii cei datornici, cînd plătesc datoriile le pare foarte rău, ca cum și-ar da și inima lor dintr-înșii.</p>
               </div>
               <div type="div3">
                  <head>
                     <label>96</label>
                     <lb/>COPILUL ȘI SCORPIA</head>
                  <p>Un copil umbla prinzînd lăcuste care strică bucatele în țarine și din întîmplare dădu și peste o scorpie care-i zise :</p>
                  <p>— Copile, să nu te prea atingi de mine, că te voi face de vei lăsa și lăcustele cîte le-ai prins pînă acuma.</p>
                  <p>
                     <hi rend="bold">Învățătură :</hi> Cu omul cel rău să nu aibi amestec, nici să cumperi de la el, nici să-i vinzi, și nici să te atingi de dînsul vreodată.</p>
               </div>
               <div type="div3">
                  <head>
                     <label>97</label>
                     <lb/>CORBUL ȘI VULPEA</head>
                  <p>Corbul ținea o bucățică de caș în gură și zbură sus intr-un copac ca să ospăteze. Iar o vulpe trecînd pe acolo îl văzu și-i zise :</p>
                  <p>— Îmi este drag să te aud cîntînd, căci de mult am plăcere să mai aud glasul tău.</p>
                  <p>Corbul, auzind acestea, se îngîmfă de mîndrie și, deschizîndu-și gura, începu a croncăni și-i căzu cașul din plisc. Iar vulpea merse de-l luă și îl mîncă, zicînd cătră corb :</p>
                  <p>— Jupîne corbule, la toate ești gingaș și frumos, numai la minte ești prea prost.</p>
                  <p>
                     <hi rend="bold">Învățătură :</hi> Așa și oamenii cei vicleni, laudă pe cei mai proști ca să-i poată amăgi și să le ia ceea ce au.</p>
               </div>
               <div type="div3">
                  <head>
                     <label>98</label>
                     <lb/>CERBUL ȘI VÎNATORII</head>
                  <p>Cerbul sta la marginea unei bălți și, privindu-și picioarele în apă, îi păru rău că sînt prea subțiri și prea lungi, și-și făcu inimă rea. Apoi se întîmplă de-l luară la goană niște vînători și după ce scăpă de vînători își lăuda picioarele foarte mult și se îndrăgi de ele fiindcă l-au scăpat.</p>
                  <p>
                     <hi rend="bold">Învățătură :</hi> Unele lucruri ni se par urîte și proaste și zicem că nu sînt de nici un folos. Se întîmplă însă de ne sînt mai de folos decît cele mai frumoase și mai lăudate lucruri. Precum zice și sfîntul apostol Pavel, că pe cele de neam prost și nebăgate în samă ale lumii, le-a ales Dumnezeu sfîntul.</p>
               </div>
               <div type="div3" rend="P31">
                  <head>
                     <label>99</label>
                     <lb/>VRĂJITORUL</head>
                  <subtitle>(ASTRONOMUL)</subtitle>
                  <p>Un vrăjitor de cei ce caută în stele umbla vrăjind și căutînd în sus la stele, nu băga de samă ce e înaintea picioarelor lui și căzu într-o fîntînă adîncă ; iar un călător trecînd pe acolo îl auzi gemînd și se apropie de fîntînă și privind înlăuntra îl văzu și-i zise :</p>
                  <p>— Om bun, oare nu ești tu acela care ziceai că știi toate cîte sînt pe cer ? Și cum de n-ai știut ce e pe pămînt și ai căzut în fîntînă ?</p>
                  <p>
                     <hi rend="bold">Învățătură :</hi> Aici e înțelepciunea cea dumnezeiască, care defăimează pe cei ce zic că știu toate și cunosc cele ce vor să fie mai departe, iar ei nu cunosc nici cît văd înaintea ochilor lor.</p>
               </div>
               <div type="div3">
                  <head>
                     <label>100</label>
                     <lb/>CÂNELE</head>
                  <p>Un cîne ținea o bucățică de carne în gură și trecea pe o punte, peste o apă, și văzîndu-și mutra în apă socoti că e mai mare bucata de carne ce o vedea în apă și lăsînd pe acea din gură sări în apă, dar pierdu și pe aceea ce o ținuse în gură și cît pe ce era să se și înece.</p>
                  <p>
                     <hi rend="bold">Învățătură :</hi> Așa sînt și oamenii cei lacomi, cărora li se pare că tot ce e al altuia e mai bun decît al lor, și așa, cu astfel de nerozii nu numai că pierd ce au în mînile lor, dar de multe ori se întîmplă de-și răpun chiar și viața.</p>
               </div>
               <div type="div3">
                  <head>
                     <label>101</label>
                     <lb/>CĂMILA</head>
                  <p>Cămila se ruga lui Dumnezeu Savaot să-i dea coarne ; și Dumnezeu nu o asculta ; dar ea se mai rugă încă o dată cu toată inima și atunci Dumnezeu, supărîndu-se pe dînsa, o blestemă de-i căzură și urechile.</p>
                  <p>
                     <hi rend="bold">Învățătură</hi> : Se cuvine și de folos este să ne rugăm lui Dumnezeu ca să ne miluiască și să ne ferească de ispite și de nevoi ; dar nu trebuie să cerem lucruri mari și peste firea noastră.</p>
               </div>
               <div type="div3">
                  <head>
                     <label>102</label>
                     <lb/>GRĂDINARUL ȘI ȘARPELE</head>
                  <p>Un grădinar hrănea lingă coliba lui un șarpe și viind vremea iernii, ca să nu înghețe afară, îl băgă în sân să-l încălzească ; iar șarpele după ce se văzu la căldură, îl mușcă, și așa de tare îl otrăvi, încât bietul grădinar muri numaidecît.</p>
                  <p>
                     <hi rend="bold">Învățătură :</hi> Așa fac oamenii vicleni și răi — acelora ce le fac lor binele și-i miluiesc, în tot chipul se silesc să le răsplătească cu rău.</p>
               </div>
               <div type="div3">
                  <head>
                     <label>103</label>
                     <lb/>CUCOȘII</head>
                  <p>Doi cucoși se încăierară la bătaie și, după ce obosiră bine, biruitorul se sui pe un loc înalt și, de bucurie mare ce avea, începu a bate din aripi și a cînta. Tocmai atunci un uliu trecînd pe acolo se repezi de apucă pe cucoșul cel biruitor, care astfel degrabă își pierdu bucuria o dată cu viața.</p>
                  <p>
                     <hi rend="bold">Învățătură :</hi> Dumnezeu sfîntul pe cei făloși și trufași îi ceartă și-i smerește, și de multe ori îi pedepsește, iar pe cei blînzi și smeriți îi înalță și-i miluiește, și de toate nevoile îi ferește.</p>
               </div>
               <div type="div3">
                  <head>
                     <label>104</label>
                     <lb/>BOII</head>
                  <p>Trei boi pășteau laolaltă pe un imaș și nici o fiară nu cuteza să-i supere ; iar de la o vreme ei începură a se învrăjbi și așa se despărțiră unul de altul. Atunci fiece fiară, oriunde-i întîlnea, îi tot supăra, aflîndu-i că sînt dezbinați unul pe altul.</p>
                  <p>
                     <hi rend="bold">Învățătură :</hi> Aceasta însemnează pe oamenii cei slabi la credință, care pentru fieștece pricină se despart și fug de la părinții lor ; însemnează și pe cei care se despart de testamentul stăpînilor bisericești și se osebesc pe sine a fi mai buni și mai înțelepți decît ceilalți frați întru Hristos și de soțiile lor ; aceia pe dreptate pier pentru despărțirea lor și pentru nebuniile lor.</p>
               </div>
               <div type="div3">
                  <head>
                     <label>105</label>
                     <lb/>MĂGARUL</head>
                  <p>Un măgar era încărcat cu sare și mergea stăpînul său după dînsul; și trecînd măgarul printr-o apă, se împiedică și căzu în apă ; iar sarea se topea și măgarul astfel se ușura și apoi se topi sarea de tot și mergea acuma măgarul mai ușor și ieși afară. După cîteva zile, același măgar trecînd iarăși peste apa aceea, și fiind acuma încărcat cu bureți de mare, vru să facă ca și întăi și se făcu că se poticnește și iarăși căzu în apă, dar acum bureții se umplură de apă și bietul măgar, neputînd să se mai ridice, se înecă acolo.</p>
                  <p>
                     <hi rend="bold">Învățătură :</hi> De multe ori se întîmplă vicleanului că vrînd să viclenească pe altul, se viclenește pe sine, și iarăși de multe ori așteptăm dobîndă și ne vine pagubă.</p>
                  <p rend="center">SFÂRȘITUL PILDELOR LUI ESOP</p>
               </div>
            </div>
            <div type="div2">
               <head>Prefață</head>
               <p rend="center">DE I. C. CHIȚIMIA</p>
               <p rend="justify">Dintre cărțile populare, Alexandria și Esopia s-au bucurat de cea mai mare râspîndire în lume. fiind difuzate în sute și mii de ediții diverse, în literatura celor mai multe popoare, mai cu seamă europene. Pe deasupra, mereu se descopăr vechi manuscrise, prelucrări și adaptări în proză și versuri, se fac studii și se dovedește circulația neobișnuită pe care au avut-o aceste scrieri<note xml:id="ftn37" place="foot" n="37"> Vezi, spre pildă, noi şi interesante ediţii străine de texte vechi. însoţite de studii şi comentarii : Alexandria, ediţie de Václav Vážný, Praga, 1963, 256 p. ; Александрия, роман об Александре Македонском по русской рукописи XV века, ediţie şi studii de M. N. Botvinnik, I. S. Lurie, O. V. Tvorogov, Moscova, 1965, 270 p., pe lângă noi studii şi ediţii române, polone, germane etc.</note>.</p>
               <p rend="justify">Firește, fiecare dintre cele două cărți populare a plecat inițial de la un prototip, dar acesta nu s-a păstrat niciodată în forma dinții, ci a suferit diferite schimbări, potrivite cu locul și epoca în care cartea a pătruns într-o literatură, sau cu condeiul sub care a intrat în redacție. De aceea, ca multe alte cărți populare, Alexandria și Esopia s-au regenerat continuu pe unde au mers, au devenit vii și au fost receptate de masele de cititori nu ca niște cărți venite din afară, ci ca scrieri de veacuri întregi ale pămîntului local. În felul acesta au fost simțite ca scrieri naționale și s-au integrat patrimoniului literar național.</p>
               <p rend="justify">Actele și cuceririle lui Alexandru cel Mare, din secolul al IV-lea î.e.n., au uimit lumea întreagă, au început să fie povestite oral, au intrat progresiv în legendă și fantezia omenească le-a nimbat mai departe cu elemente de basm. În acest fond mitic și legendar, au fost turnate apoi în scris în lumea greacă, de unde ulterior scrierea a iradiat, mai ales în evul mediu, în toate direcțiile, în Europa apuseană prin limba latină și în cea răsăriteană prin limba greacă și slavonă. Alexandria avea să satisfacă toate gusturile. În secolul al XII-lea trei poeți francezi, Lambert le Tort de Chateaudun, Alexandre de Bernay și Pierre de Saint-Cloud au transpus-o în frumoase versuri franceze de douăsprezece silabe (de atunci versului i se spune „alexandrin”). Pe la începutul veacului al XIV-lea, pe coasta dalmatină s-a făcut o adaptare din latinește în limba slavonă de redacție sîrbo-croată, din care acest „roman” popular s-a transpus în românește, probabil spre sfîrșitul secolului al XVI-lea, astăzi fiind cunoscută o copie transilvăneană din anul 1620, păstrată în Codex Neagoeanus (ms. 3821 din Biblioteca Academiei Române), la un loc cu alte vechi texte populare, „descoperite” de-abia în 1860 de profesorul de liceu Ștefan Neagoe (de unde și numele codicelui) în „averea” tatălui său, originar din Transilvania (vezi <hi rend="italic">Columna lui Traian</hi>, 1883, p. 324). Oamenii din popor au păstrat cu sfințenie, veacuri întregi, „comorile” de literatură pe care le simțeau ale lor și pe care numai cercetările moderne au reușit să le valorifice cum se cuvine.</p>
               <p>Această veche <hi rend="italic">Alexandrie</hi> a însemnat începutul unui lanț întreg de <hi rend="italic">Alixăndrii</hi>, cîte s-au găsit pînă acum sub formă de manuscrise și de tipărituri. In 1794, la „Sibii”, Simeon Pantea din „Selceaua de Sus" a pus banii, iar Petru Bart, harnic tipograf, a scos de sub teasc întîiaoară o <hi rend="italic">Alexandrie</hi>  tipărită, pregătită de Dimitrie Iercovici, cu titlul <hi rend="italic">Istoria a Alexandrului celui Mare din Ma</hi>
                  <hi rend="italic">c</hi>
                  <hi rend="italic">edonia și a lui Darie din Persida împăraților</hi>. Această tipăritură a deschis drumul șirului de ediții, care s-au efectuat la scurte intervale de timp : 1796, 1809, 1810, 1824, 1852, 1857 etc. pînă la cea de față, sub titlul <hi rend="italic">Istoria marelui împărat Alexandru Macedon, în vremea cînd era cursul lumii 5250 de ani</hi>, ieșită din măiestria de condei a lui M. Sadoveanu și publicată în dese rînduri : 1909, 1910, 1911, 1920, 1923..., 1956, 1960.</p>
               <p rend="justify">Între timp, fiecare popor „și-a însușit” o „Alexandrie” a lui, în spiritul culturii și civilizației locale. De pildă, pe baza unei versiuni versificate în latinește, la sfîrșitul sec. al XII-lea, de Philippus Gualtherus de Castellione<note xml:id="ftn38" place="foot" n="38"> Philippus Gualtherus al Insulis, dictus de Castellione, <hi rend="italic">Alexandreis</hi>, ediţie de F.A.W. Mueldener, Leipzig, 1863.</note>, Ulrich von Eschenbach a realizat un poem în limba germană către sfîrșitul sec. al XIII-lea<note xml:id="ftn39" place="foot" n="39"> Ulrich von Eschenbach, Alexander, ediţie de Wendelin Totscher, Tübingen, 1888.</note>, iar ceva mai tîrziu, la îngemănarea secolelor XIII și XIV, un autor anonim ceh, avînd în față cele două opere în versuri, precum și altele în proză, a alcătuit un poem în limba cehă<note xml:id="ftn40" place="foot" n="40"> Reinhold Trautmann, <hi rend="italic">Die alttschechische Alexandreis</hi>, Heidelberg, 1916 (ediţie pe baza tuturor fragmentelor descoperite şi publicate pînă aci). Noi fragmente şi ediţie nouă de Václav Vážný : <hi rend="italic">Alexandreida</hi>, Praga, 1963, 256 p. Vezi şi H. H. Bielfeldt, <hi rend="italic">Die Quellen der altlschechischen Alexandreis</hi>, Berlin, 1951, 264 p.</note>. Pierind u-sc de la versiunile latină, franceză și germană, au apărut noi prelucrări în limbile spaniolă, engleză, norvegiană etc<note xml:id="ftn41" place="foot" n="41"> Direct din versiunea greacă Alexandria a pătruns şi în literaturile popoarelor orientale : persană, arabă, siriacă (ef. E.A. Budge, <hi rend="italic">The history of the Alexander the Great, being the Syriac version</hi>, Cambridge, 1889).</note>. Alexandru cel Mare a devenit idealul feudalilor și „cavalerilor” medievali, iar cartea populară despic el s-a cristalizat, în Occident, sub forma poemului cavaleresc al vremii („chanson de geste"), destinat „pozei" eroului și societății de curte, spre deosebire de Alexandriile în proză, pentru plebe, cu circulație generală, dar mai ales în sud-estul Europei și în Orientul Apropiat. Fiecare lume și fiecare zonă cu cromatica ei literară !</p>
               <p rend="justify">
                  <hi rend="italic">E</hi>
                  <hi rend="italic">sopia</hi> a luat naștere tot în antichitate și în lumea greacă. Esop a fost, după toate probabilitățile, nu un scriitor, ci un povestitor. A trăit, se pare, prin sec. al VI-lea î.e.n., cunoștea și spunea povești cu animale (pilde) și snoave ; înțelept și totodată mucalit, juca farse „stăpînitorilor" și celor ce se considerau cu minte multă. Dacă poemele homerice însăși se bazează, într-o măsură, pe un fond folcloric sau semifolcloric, rezultat din circulația lor orală în cîntecele aezilor și în recitările rapsozilor antici, cu atît mai mult fondul pildelor lui Esop este de proveniență folclorică, în colecțiile esopice, realizate de fapt chipă moartea lui Esop, intrînd fabule din literatura indică, mult mai vechi decît existența probabilă a lui Esop, precum și altele care au luat naștere ori s-au adăugat din folclor în urma vieții sale, în evul mediu și chiar mai tîrziu. Esop, maestrul narațiunii fabuliste și al „șotiilor" populare, a devenit un simbol al fabulei, fiind confundat ulterior cu creatorul ei, cînd în realitate nu fusese decât un colportor de mare talent al unei specii populare mult răspîndite în antichitate. Adunate pentru prima dată prin anul 300 î.e.n. de Demetrios din Faler, fabulele lui Esop au intrat de aci înainte, în mare măsură, în rîndul „cărților populare", scriitorii antici și de mai târziu recopiindu-le, prelucrîndu-le stilistic, în proză sau în versuri, adăugind altele din fondul folcloric. Astfel, scriitorul latin Phaedrus (sec. I e.n.) a versificat magistral un număr de 92 din fabulele esopice sub titlul <hi rend="italic">Aesopi Fabulae</hi>, alt scriitor latin, Avianus (sec. 4 IV e.n.), a versificat 42 de fabule esopice, iar scriitorul grec Babrios a turnat în excelente versuri grecești un număr de 140 de fabule esopice. În aceste opere, în primul rînd era prezent Esop, autorii lor considerîndu-se ca simpli „îngrijitori” și transmițători ai unor bunuri literare care nu le aparțineau. Mai tîrziu însă, în timpul evului mediu și al Renașterii, cînd se definește mai bine caracterul popular al unor cărți, pildele lui Esop au revenit la matca lor primară și, din culegeri grecești și latinești, apoi slavone, au început să împînzească literaturile naționale în forme noi.</p>
               <p rend="justify">Între timp însă, figura lui Esop a devenit un mit. Întîmplările și peripețiile vieții lui, la un loc cu diverse legende, s-au adunat cu vremea la proporțiile unui roman biografic, care a și luat naștere cu încetul, întîi în limba greacă, de prin secolul al IV-lea al erei noastre încoace, încît prin secolul al XIV-lea devenise o scriere populară, iar în secolul următor umanistul italian Ranuecio d’Arezzo („Rimicius") a făcut o transpunere în latinește, tipărită de Steinhoevel la Augsburg (1477—1478)<note xml:id="ftn42" place="foot" n="42"> Steinhoevel adaugă şi traducerea în germană a <hi rend="italic">Vieţii lui Esop</hi>.</note>, ca introducere la colecția de fabule în proză și ea tot în limba latină<note xml:id="ftn43" place="foot" n="43"> In 1479, Buonaccorsii („Bonus Accursius") tipăreşte la Milano o împerechere similară a vieţii şi pildelor lui Esop, dar a versiunilor greceşti.</note>.  Așadar, <hi rend="italic">Pildele</hi> și <hi rend="italic">Viața lui Esop</hi>, multă vreme cu circulație separată, au fost reunite în evul mediu în corp comun și au continuat să străbată lumea și sub această nouă ipostază. Traduceri și prelucrări din surse diferite, ediții peste ediții, s-au efectuat în majoritatea literaturilor naționale, începînd cu <hi rend="italic">Isopet</hi>-urile franceze, pe care se bazează însuși <hi rend="italic">Le roman de Renart</hi>. Literatura cehă cunoaște o Esopie tipărită la 1488, în Polonia a apărut o Esopie în 1522 (versificată), în Germania, în 1534, un număr de fabule în prelucrarea versificată a lui Erasmus Alberus<note xml:id="ftn44" place="foot" n="44"> În 1548, Burkhard Waldis dă în germană <hi rend="italic">Viața</hi>  prescurtată și 400 de fabule, tot în versuri. </note>, altele ivindu-se mai tîrziu, la alte popoare. Investigațiile bibliografice arată că de-a lungul vremii, dintre toate cărțile populare, Esopia a avut cele mai multe copii-manuscrise și tipărituri.</p>
               <p rend="justify">În literatura română Esopia a fost adaptată probabil începînd de pe la sfîrșitul secolului al XVII-lea. Costea Dascălul din Șcheii Brașovului, harnic și iscusit scriitor de cărți populare, ne-a lăsat o copie a <hi rend="italic">Vieții lui Esop</hi> (Istoria lui Isop) din 1703, care reprezintă o traducere din grecește. În schimb, alt dascăl, Petre Dascălul, a pus pe hîrtie, dintr-o traducere mai veche, <hi rend="italic">Pildele lui Isop cu toate jiganiile (1717)</hi>. Unele manuscrise au, deci, numai <hi rend="italic">Viața</hi>, altele numai <hi rend="italic">Fabulele lui Esop</hi>, iar un număr dintre ele au la un loc <hi rend="italic">Viața și fabulele</hi>. Numărul acestor manuscrise cunoscute azi, rcprezentînd diverse traduceri, este destul de mare, dar cîte nu vor fi care n-au ajuns pînă la noi, dacă și cărțile s-au irosit și nu mai avem azi decît copii fotografice din unele vechi tipărituri.</p>
               <p rend="justify">Tot Petru Bart a tipărit la Sibiu și Esopia (1795), la un an după ce scosese Alexandria. De acum înainte cele două frumoase cărți populare au avut o soartă unită în literatura românească. Tipăritura lui Petru Bart cu titlul 1802, 1807 (azi numai fotocopie<note xml:id="ftn45" place="foot" n="45"> N. Cartojan este ultimul cercetător care a mai avut în mână cîte un exemplar din cele două tipărituri azi de negăsit : 1795 şi 1807 (Cf. N. Cartojan, <hi rend="italic">Cărţile populare în literatura românească</hi>, vol. II, Bucureşti, 1938, pp. 266—267).</note>[...] 1834, 1843, 1856, 1858 etc. Adesea, același tipograf publică în aceeași vreme atît Alexandria, cît și Esopia<note xml:id="ftn46" place="foot" n="46"> I. Romanov, bunăoară, tipăreşte în 1857 Alexandria, iar în 1858 <hi rend="italic">Esopia</hi> .</note>. înfrățirea celor două cărți continuă și în redacția lui M. Sadoveanu, care, alături de Alexandria, tipărită la București în 1909, publică, în același an 1909, la Fălticeni, Esopia<note xml:id="ftn47" place="foot" n="47"> 
                     <hi rend="italic">Esopia</hi> sau <hi rend="italic">Viaţa şi pildele preaînţeleptului Esop</hi>, ediţie revizuită şi îngrijită de Mihail Sadoveanu, Fălticeni, 1909, 171 p.</note>, cu noi ediții ulterioare aproape concomitent cu cele ale Alexandriei : 1913, 1920, 1923..., 1956, 1960<note xml:id="ftn48" place="foot" n="48"> Este posibil ca unele ediţii din redacţia Sadoveanu să nu fi fost păstrate şi nici înregistrate bibliografic pe parcurs, literatura aceasta „pentru popor” şi frecvenţa „cărţilor” ei nefiind luate în consideraţie prea mult, într-o anumită vreme.</note>. Din 1956 <hi rend="italic">Alexandria</hi> și <hi rend="italic">Esopia</hi>, în. redacția lui M. Sadoveanu, au apărut unite într-un volum, ca și ediția prezentă, devenind parcă în literatura românească mai strîns legate una de alta. De fapt, ambele texte Sadoveanu descind, printr-un lung șir de ediții intermediare, din tipăriturile lui Petru Bart, de la sfîrșitul, sec. al XVIII-lea. Sînt cele mai îndelungate și frumoase punți de legătură din întreaga noastră cultură, care tind să strîngă sub arcul lor aproape două veacuri de tradiție și ecou literar. Comparate în șirul lor lung de ediții, se observă că cele două cărți, de altfel ca și altele, au o continuitate de expresie („modelările” sînt de multe ori imperceptibile), și se citesc și azi cu încîntare de mic și mare, dau destindere și satisfacție intelectuală și biruie multe opere moderne și ultramoderne cu scris chinuit și îngăimat. Care este secretul vieții lungi a unor opere, considerate simple și numai pentru plebe ?</p>
               <p rend="justify">Popoarele au adaptat cărțile populare in spiritul celei mai autentice și specifice tradiții locale. Dacă <hi rend="italic">Alexandria</hi> și <hi rend="italic">Esopia</hi>  au intrat in Occident, în bună parte, în atmosfera de curte feudală, care cultiva cavalerismul și poemul trubaduresc, cu limbaj adeseori livresc, destinate pe de-a-ntregul maselor populare în țările din Orient, ele, ca și alte cărți, s-au înveșmîntat în limbajul viu și expresiv al acestor mase și s-au integrat poveștii tipic populare în care expresia nu este „căutată” sau „inventată”, ci este luată din comoara de veacuri a folclorului. Trăinicia frumuseții lor a rezultat, deci, dintr-un suport literar secular, neschimbat de fiecare condei în parte. Comparația între diferitele versiuni din literatura universală duce la această indiscutabilă concluzie.</p>
               <p rend="justify">De exemplu, versiunile occidentale nu cunosc o scrisoare a Olimpiadei către fiul său Alexandru cel Mare, dar ea apare în versiunile sud-est europene, sîrbească și românească, însă și aci în tonalități diferite<note xml:id="ftn49" place="foot" n="49"> De altfel, între versiunile sîrbeasdă şi românească există şi  diferențe mai adânci, până la înlocuiri de legende populare (Cf. I.C. Chițimia, <hi rend="italic">Romane populare româneşti pătrunse prin filieră slavă</hi> în ,,Romanslavica“, X III, 1966).</note>. în <hi rend="italic">Alexan</hi>
                  <hi rend="italic">dria</hi> lui Petru Bart din 1795, Olimpiada este, în vorba ei, nu o  împărăteasă, ci o biată țărancă română, care scrie îndurerată, în lirism de doină, fiului ei, parcă plecat cătană : „și să știi, fătul meu, că de cînd s-au despărțit maica ta de la tine, de atuncea s-au învrăjbit sufletul meu cu inima mea, și eu nu-i poci împăca, ci numai cu lacrămile, eu, maica ta, mă mângâi. Și le vărs ziua șinoaptea, și eu cuget: vedea-te-voi sau nu te voi mai vedea ?! Ci mă bat cu cugetele ca corăbiile cu valurile mării ! Și eu n-am pe nimenea în lume, fără numai pe tine. Ci mă rog, dragul maicăi, și te jur, pentru Dumnezeu și pentru țâța de la mine care ai supt, să-mi trimiți carte ; au tu să vii la mine, au eu să vin la tine că de nu vei face așa, moarte îmi voi face de dorul tău, că nici te-am văzut, nici te-am auzit de sunt douăzeci și cinci de ani; și voi să te văd și să mor !</p>
               <p rend="justify">Există în această scrisoare simplitate și poezie, care nu stă în „scălîmbăieri” de verb, ci în exprimarea fără „zorzoane inutile” a sentimentelor și gîndurilor. Asemenea scris își păstrează viul omenesc peste veacuri și nu este de mirare că în edițiile care au urmat lui Petru Bart, până la cea a lui M. Sadoveanu, nimeni n-a găsit necesar să schimbe în scrisoare topica frazei și expresia poetică. Iar dacă atragem atenția că însăși prima redacție românească a Alexandriei, păstrată în copia din 1620, conține aceeași scrisoare, în aceeași inflexiune de slove (ici și colo cu o aromă și mai dulce), precum și întreaga conformație a cărții, înseamnă că puntea tradiției de expresie artistică, în ce privește Alexandria, se întinde nu peste două sute de ani, ci peste mai bine de trei veacuri și jumătate. Aci stă și explicația că M. Sadoveanu a ținut să reediteze în vremuri moderne atît Alexandria, cît și Esopia, care, de asemenea, are o continuitate de artă literară populară de nedezmințit, nefiind cazul a dovedi acest lucru aici.</p>
               <p>M. Sadoveanu, mai mult decît mulți alți scriitori, a avut simțul valorilor poetice populare. De aceea i-a descoperit pe Neculce și Creangă înaintași ai săi, de aceea a umblat după <hi rend="italic">Miorița</hi> prin țară (a publicat o frumoasă variantă) și i-a ridicat un monument în <hi rend="italic">Baltagul</hi>, de aceea scrisul său în general este prin excelență de limbaj folcloric. Cînd în 1909 a pus sub teasc <hi rend="italic">Alexandria</hi> și <hi rend="italic">Esopia</hi>, cu mici „revizuiri” personale, M. Sadoveanu nu s-a gîndit să facă numai operă de culturalizare, ci și să perpetueze valori artistice populare, pe care, de-a lungul timpului, nu le-au putut și nu le pot lua „puhoaiele” la vale să le înece în marea „maculaturii”. Sadoveanu a avut viziunea trăiniciei „geniului popular” literar, ca unul care era legat atavic de mădularele lui, și l-a prețuit întotdeauna fără rezerve. Ediția prezentă este o cinstire atît a lui, cât și a poporului din care face parte.</p>
               <p>Adresată mulțimii cititorilor, lor li se cuvine, de asemenea, prețuire, pentru că ei au făcut și fac, în primul rînd, să trăiască lung cărțile bune și să moară repede cele proaste. Și ca să li se arate respectul, pe care-l merită ori de cîte ori se pune sub tipar o carte frumoasă, de peste veacuri, ca o tradiție îndelungată de cultură, poate fi chemat glasul lui Miron Costin, care le dorea, cu dragoste de om înțelept și cult, „să aibă vreme și cu cetitul cărților a face iscusită zăbavă, că nu este alta și mai frumoasă și mai de folos în toată viața omului zăbavă, decît cetitul cărților”.</p>
               <trailer>I.C.C</trailer>
            </div>
         </div>
      </body>
   </text>
</TEI>
