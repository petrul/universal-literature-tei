<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>-----File: 000</title>
            <author>Vittorio Alfieri</author>
         </titleStmt>
         <editionStmt>
            <edition>
               <date>2011-03-27T12:38:00</date>
            </edition>
         </editionStmt>
         <publicationStmt/>
         <sourceDesc/>
      </fileDesc>
      <profileDesc>
         <langUsage/>
      </profileDesc>
      <revisionDesc>
         <listChange>
            <change>
               <name/>
               <date>2022-12-28T16:57:06.072974991</date>
            </change>
         </listChange>
      </revisionDesc>
   </teiHeader>
   <text>                           
      <body>
         <author>Vittorio Alfieri</author>
         <div type="div1">
            <head>Ottavia</head>
            <p rend="center">OTTAVIA</p>
            <div type="div2">
               <head>Personaggi</head>
               <p rend="smallcaps">Nerone.</p>
               <p rend="smallcaps">Ottavia.</p>
               <p rend="smallcaps">Poppea.</p>
               <p rend="smallcaps">Seneca.</p>
               <p>
                  <hi rend="smallcaps">Tigellino</hi>.</p>
               <p rend="center">
                  <hi rend="italic">Scena, la Reggia di Nerone in Roma</hi>.</p>
            </div>
            <div type="div2">
               <head>Atto primo</head>
               <div type="div3">
                  <head>Scena prima</head>
                  <p rend="center">
                     <hi rend="smallcaps">Nerone</hi>, <hi rend="smallcaps">Seneca</hi>.</p>
                  <table rend="frame" xml:id="Tabella1">  
                     <row>
                        <cell rend="smallcaps">Seneca</cell> 
                        <cell>Signor del mondo, a te che manca?</cell>
                     </row> 
                     <row>
                        <cell rend="smallcaps">Ner.</cell> 
                        <cell>Pace.</cell>
                     </row> 
                     <row>
                        <cell rend="smallcaps">Seneca</cell> 
                        <cell>L'avrai, se ad altri non la togli.</cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Intera</p> 
                           <p>l'avria Neron, se di abborrito nodo</p> 
                           <p>stato non fosse a Ottavia avvinto mai.</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Ma tu, de' Giulj il successor, del loro</p> 
                           <p>lustro e poter l'accrescitor saresti,</p> 
                           <p>senza la man di Ottavia? Ella del soglio</p> 
                           <p>la via t'aprí: pur quella Ottavia or langue</p> 
                           <p>in duro ingiusto esiglio; ella, che priva</p> 
                           <p>di te cosí, benché a rival superba</p> 
                           <p>ti sappia in braccio, (ahi misera!) ancor t'ama.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Stromento giá di mia grandezza forse</p> 
                           <p>ell'era: ma, stromento de' miei danni</p> 
                           <p>fatta era poscia; e tal pur troppo ancora</p> 
                           <p>dopo il ripudio ell'è. La infida schiatta</p> 
                           <p>della vil plebe osa dolersen? osa</p> 
                           <p>pur mormorar del suo signor, dov'io</p> 
                           <p>il signor sono? - Omai di Ottavia il nome,</p> 
                           <p>non che a grido innalzar, non pure udrassi</p> 
                           <p>sommessamente infra tremanti labra,</p> 
                           <p>mai profferire; - o ch'io Neron non sono.</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Signor, non sempre i miei consigli a vile</p> 
                           <p>tenuto hai tu. Ben sai, com'io, coll'armi</p> 
                           <p>di ragion salde, arditamente incontro</p> 
                           <p>al giovanile impeto tuo mi fessi.</p> 
                           <p>Biasmo, e vergogna io t'annunziava, e danno,</p> 
                           <p>dal repudio di Ottavia, e piú dal crudo</p> 
                           <p>suo bando. In cor del volgo addentro molto</p> 
                           <p>Ottavia è fitta: io tel dicea: t'aggiunsi</p> 
                           <p>che Roma intera avea per doni infausti</p> 
                           <p>di Plauto i campi, e il sanguinoso ostello</p> 
                           <p>di Burro, a lei sí feramente espulsa</p> 
                           <p>con tristo augurio dati: e dissi...</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Assai</p> 
                           <p>dicesti, è ver; ma il voler mio pur festi. -</p> 
                           <p>Forse il regnar tu m'insegnavi un tempo,</p> 
                           <p>ma il non errar giammai, né tu l'insegni,</p> 
                           <p>né l'apprend'uomo. Or basti a me, che accorto</p> 
                           <p>fatto m'ha Roma in tempo. Error non lieve</p> 
                           <p>fu l'espeller colei, che mai non debbe,</p> 
                           <p>mai stanza aver lungi da me...</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Ten duole</p> 
                           <p>dunque? ed è ver quanto ascoltai? ritorna</p> 
                           <p>Ottavia?</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>Sí.</cell>
                     </row> 
                     <row>
                        <cell rend="smallcaps">Seneca</cell> 
                        <cell>Pietá di lei ti prese?</cell>
                     </row> 
                     <row>
                        <cell rend="smallcaps">Ner.</cell> 
                        <cell>Pietade?... Sí: pietá men prese.</cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Al trono</p> 
                           <p>compagna e al regal talamo tornarla,</p> 
                           <p>forse?...</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Tra breve ella in mia reggia riede.</p> 
                           <p>A che rieda, il vedrai. - Saggio fra' saggi,</p> 
                           <p>Seneca, tu giá mio ministro e scorta</p> 
                           <p>a ben piú dubbie, dure, ed incalzanti</p> 
                           <p>necessitá di regno; or, men lusingo,</p> 
                           <p>tu non vorrai da quel di pria diverso</p> 
                           <p>mostrarmiti.</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Consiglio a me, pur troppo!</p> 
                           <p>chieder tu suoli, allor che in core hai ferma</p> 
                           <p>giá la feral sentenza. Il tuo pensiero</p> 
                           <p>noto or non m'è; ma per Ottavia io tremo,</p> 
                           <p>udendo il parlar tuo.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Dimmi; tremavi</p> 
                           <p>quel dí, che tratto a necessaria morte</p> 
                           <p>il suo fratel cadeva? e il dí, che rea</p> 
                           <p>pronunziavi tu stesso la superba</p> 
                           <p>madre mia, che nemica erati fera,</p> 
                           <p>tremavi tu?</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Che ascolto io mai? l'infame</p> 
                           <p>giorno esecrando rimembrar tu ardisci? - Entro</p> 
                           <p>quel sangue tuo me non bagnai;</p> 
                           <p>tu tel bevesti, io tacqui; è ver, costretto</p> 
                           <p>tacqui; ma fui reo del silenzio, e il sono,</p> 
                           <p>finch'io respiro aura di vita. - Ahi stolto,</p> 
                           <p>ch'io allor credetti, che Neron potria</p> 
                           <p>por fine al sangue col sangue materno!</p> 
                           <p>Veggo ben or, ch'indi ha principio appena. -</p> 
                           <p>Ogni nuova tua strage a me novelli</p> 
                           <p>doni odíosi arreca, onde mi hai carco;</p> 
                           <p>né so perché. Tu mi costringi a torli;</p> 
                           <p>prezzo di sangue alla maligna plebe</p> 
                           <p>parran tuoi doni: ah! li ripiglia; e lascia</p> 
                           <p>a me la stima di me stesso intera.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Ove tu l'abbi, io la ti lascio. - Esperto</p> 
                           <p>mastro sei tu d'alma virtú: ma, il sai,</p> 
                           <p>ch'anco non sempre ella si adopra. Intatta</p> 
                           <p>se a te serbar piacea l'alta tua fama,</p> 
                           <p>ed incorrotto il cor, perché l'oscuro</p> 
                           <p>tuo patrio nido abbandonar, per questo</p> 
                           <p>reo splendore di corte? - Il vedi: insegno</p> 
                           <p>io non Stoico a te Stoico; e sí il mio senno,</p> 
                           <p>tutto il deggio a te solo. - Or, poiché tolto</p> 
                           <p>ti sei, quí, stando, il tuo candor tu stesso;</p> 
                           <p>poiché di buono il nome, ov'uom sel perda,</p> 
                           <p>mai nol racquista piú; giovami, il puoi.</p> 
                           <p>Me giá scolpasti dei passati falli;</p> 
                           <p>prosiegui; lauda, e l'opre mie colora;</p> 
                           <p>ch'è di alcun peso il parer tuo. Te crede</p> 
                           <p>men rio che altr'uom la plebe; in te gran possa</p> 
                           <p>tuttor suppon sovra il mio cor: tu in somma,</p> 
                           <p>tal di mia reggia addobbo sei, che biasmo</p> 
                           <p>di me non fai, che piú di te nol facci.</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Ti giova, il so, ch'altri pur reo si mostri:</p> 
                           <p>divisa colpa, a te men pesa. Or sappi,</p> 
                           <p>ch'io, non reo de' tuoi falli, io pur ne porto</p> 
                           <p>la pena tutta: del regnar mi è dato</p> 
                           <p>il miglior premio; in odio a tutti io sono.</p> 
                           <p>Qual mi puoi nuova infame cura imporre,</p> 
                           <p>che aggiunga?...</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Ei t'è mestier dal cor del volgo</p> 
                           <p>trarre Ottavia.</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Non cangia il volgo affetti,</p> 
                           <p>come il signore; e mal s'infinge.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>All'uopo</p> 
                           <p>ben cangia il saggio e la favella, e l'opre:</p> 
                           <p>e tu sei saggio. Or va; di tua virtude,</p> 
                           <p>quanta ella sia, varrommi, il dí che appieno</p> 
                           <p>dir potrò mio l'impero: io son frattanto,</p> 
                           <p>il mastro io sono in farlo mio davvero,</p> 
                           <p>l'alunno tu: fa ch'io ti trovi or dunque</p> 
                           <p>docile a me. Non ti minaccio morte;</p> 
                           <p>morir non curi, il so; ma di tua fama</p> 
                           <p>quel lieve avanzo, onde esser carco estimi,</p> 
                           <p>pensa che anch'egli al mio poter soggiace.</p> 
                           <p>Torne a te piú, che non ten resta, io posso.</p> 
                           <p>Taci omai dunque, e va; per me t'adopra.</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Assolute parole odo, e cosperse</p> 
                           <p>di fiele e sangue. - Ma l'evento aspetto,</p> 
                           <p>qual ch'ei sia pure. - Ogni mio ajuto è vano</p> 
                           <p>a' tuoi disegni, e reo. Che a sparger sangue</p> 
                           <p>Neron per se non basti sol, chi 'l crede?</p>
                        </cell>
                     </row>
                  </table>
               </div>
               <div type="div3">
                  <head>Scena seconda</head>
                  <p rend="center">
                     <hi rend="smallcaps">Nerone</hi>.</p>
                  <table rend="frame" xml:id="Tabella2">  
                     <row>
                        <cell/> 
                        <cell>
                           <p>- E con te pur la tua virtú mentita,</p> 
                           <p>altero Stoico, abbatterò. Punirti</p> 
                           <p>seppi finor coi doni: al dí, ch'io t'abbia</p> 
                           <p>dispregievole reso a ogni uom piú vile,</p> 
                           <p>serbo a te poi la scure. - Or, qual fia questa</p> 
                           <p>mia sovrana assoluta immensa possa,</p> 
                           <p>cui si attraversan d'ogni parte inciampi?</p> 
                           <p>Ottavia abborro; oltre ogni dir Poppea</p> 
                           <p>amo; e mentir l'odio e l'amore io deggio?</p> 
                           <p>Ciò che al piú vil de' servi miei non vieta</p> 
                           <p>forza di legge, il susurrar del volgo</p> 
                           <p>fia che s'attenti oggi a Neron vietarlo?</p>
                        </cell>
                     </row>
                  </table>
               </div>
               <div type="div3">
                  <head>Scena terza</head>
                  <p rend="center">
                     <hi rend="smallcaps">Nerone</hi>, <hi rend="smallcaps">Poppea</hi>.</p>
                  <table rend="frame" xml:id="Tabella3">  
                     <row>
                        <cell rend="smallcaps">Poppea</cell> 
                        <cell>
                           <p>Alto signor, sola mia vita; ingombro</p> 
                           <p>di cure ognora, e dal mio fianco lungi,</p> 
                           <p>me tieni in fera angoscia. E che? non fia,</p> 
                           <p>ch'io lieto mai del nostro amor ti vegga?</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Lunge da te, Poppea, mi tien talvolta</p> 
                           <p>il nostro amor; null'altro mai. Con grave</p> 
                           <p>e lunga pena io t'acquistava; or debbo</p> 
                           <p>travagliarmi in serbarti: il sai, che a costo</p> 
                           <p>anco del trono, io ti vo' mia...</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>Chi tormi</p> 
                           <p>a te, chi 'l può, se non tu stesso? è legge</p> 
                           <p>ogni tuo cenno, ogni tua voglia in Roma.</p> 
                           <p>Tu in premio a me dell'amor mio ti desti,</p> 
                           <p>tu a me ti togli; e il puoi tu appien; com'io</p> 
                           <p>sopravvivere al perderti non posso</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Toglierti a me? né il pur potrebbe il cielo.</p> 
                           <p>Ma ria baldanza popolar, non spenta</p> 
                           <p>del tutto ancor, biasmare osa frattanto</p> 
                           <p>gli affetti del cor mio: quindi m'è forza,</p> 
                           <p>che antivedendo io tolga...</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>E al grido badi</p> 
                           <p>del popolo?</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Mostrar quant'io l'apprezzi</p> 
                           <p>spero, in breve; ma a questa Idra rabbiosa</p> 
                           <p>lasciar niun capo vuolsi: al suolo appena</p> 
                           <p>trabalzerá l'ultima testa, in cui</p> 
                           <p>Roma fonda sua speme; e infranta a terra,</p> 
                           <p>lacera, muta, annichilata cade</p> 
                           <p>la superba sua plebe. Appien finora</p> 
                           <p>me non conosce Roma: a lei di mente</p> 
                           <p>ben io trarrò queste sue fole antiche</p> 
                           <p>di libertá. De' Claudj ultimo avanzo</p> 
                           <p>Ottavia, or suona in ogni bocca; il suo</p> 
                           <p>destin si piange in odio mio, non ch'ella</p> 
                           <p>s'ami: non cape in cor di plebe amore:</p> 
                           <p>ma all'insolente popolar licenza</p> 
                           <p>giova il fren rimembrar debile e lento</p> 
                           <p>di Claudio inetto, e sospirar pur sempre</p> 
                           <p>ciò che piú aver non puote.</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>È ver; tacersi,</p> 
                           <p>Roma nol sa; ma, e ch'altro omai sa Roma,</p> 
                           <p>che cinguettar? Dei tu temerne?</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Esiglio</p> 
                           <p>lieto troppo, ed incauto, a Ottavia ho scelto.</p> 
                           <p>Intera stassi di Campania al lido</p> 
                           <p>l'armata, in cui recente rimembranza</p> 
                           <p>vive ancor d'Agrippina. Entro quei petti,</p> 
                           <p>di novitá desio, pietá fallace</p> 
                           <p>della figlia di Claudio, animo fello,</p> 
                           <p>e ria speranza entro quei petti alligna.</p> 
                           <p>Io mal colá bando a lei diedi, e peggio</p> 
                           <p>farei quivi lasciandola.</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>Tenerti</p> 
                           <p>dee sollecito tanto omai costei?</p> 
                           <p>Oltre il confin del vasto impero tuo</p> 
                           <p>che non la mandi? esiglio, ove pur basti,</p> 
                           <p>qual piú securo? e qual deserta piaggia</p> 
                           <p>remota è sí, che t'allontani troppo</p> 
                           <p>da lei, che darsi il folle vanto ardisce</p> 
                           <p>d'averti dato il trono?</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Or, finché tolto</p> 
                           <p>del tutto il poter nuocermi le venga,</p> 
                           <p>stanza piú assai per me secura ell'abbia</p> 
                           <p>Roma, e la reggia mia.</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>Che ascolto? In Roma</p> 
                           <p>Ottavia riede!</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>A mie ragion dá loco...</cell>
                     </row> 
                     <row>
                        <cell rend="smallcaps">Poppea</cell> 
                        <cell>Ove son io, colei?...</cell>
                     </row> 
                     <row>
                        <cell rend="smallcaps">Ner.</cell> 
                        <cell>Deh! m'odi...</cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>Intendo;</p> 
                           <p>ben veggo;... io tosto sgombrerò...</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Deh! m'odi:</p> 
                           <p>Ottavia in Roma a danno tuo non torna;</p> 
                           <p>a suo danno bensí...</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>Vedrai tu tosto,</p> 
                           <p>ch'ella vi torna al tuo. Ti dico intanto,</p> 
                           <p>che Ottavia e me, vive ad un tempo entrambe,</p> 
                           <p>non che una reggia, una cittá non cape.</p> 
                           <p>Rieda pur ella, che Neron sul seggio</p> 
                           <p>locò del mondo; ella a cacciarnel venga.</p> 
                           <p>Di te mi duol, non di me no, ch'io presso</p> 
                           <p>d'Otton mio fido a ritornar son presta</p> 
                           <p>Amommi ei molto, e ancor non poco ei m'ama:</p> 
                           <p>potess'io pur quell'amator sí fermo</p> 
                           <p>riamare! Ma il cor Poppea non seppe</p> 
                           <p>divider mai; né vuole ella il tuo core</p> 
                           <p>con l'abborrita sua rival diviso.</p> 
                           <p>Non del tuo trono, io sol di te fui presa,</p> 
                           <p>ahi lassa! e il sono: a me lusinga dolce</p> 
                           <p>era l'amor, non del signor del mondo,</p> 
                           <p>ma dell'amato mio Neron: se in parte</p> 
                           <p>a me ti togli; se in tuo cor sovrana,</p> 
                           <p>sola non regno, al tutto io cedo, al tutto</p> 
                           <p>io n'esco. Ahi lassa! dal mio cor potessi</p> 
                           <p>appien cosí strappar la immagin tua,</p> 
                           <p>come da te svellermi spero!...</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Io t'amo,</p> 
                           <p>Poppea, tu il sai: di quale amor, tel dica</p> 
                           <p>quant'io giá fei; quanto a piú far mi appresto.</p> 
                           <p>Ma tu...</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>Che vuoi? poss'io vederti al fianco</p> 
                           <p>quell'odíosa donna, e viver pure?</p> 
                           <p>poss'io né pur pensarvi? Ahi donna indegna!</p> 
                           <p>che amar Neron, né può, né sa, né vuole;</p> 
                           <p>e sí pur finger l'osa.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Il cor, la mente</p> 
                           <p>acqueta; in bando ogni timor geloso</p> 
                           <p>caccia: ma il voler mio rispetta a un tempo.</p> 
                           <p>Esser non può, ch'ella per or non rieda.</p> 
                           <p>Giá mosso ha il piè ver Roma: il dí novello</p> 
                           <p>quí scorgeralla. Il vuol la tua non meno,</p> 
                           <p>che la mia securtá: che piú? s'io 'l voglio;</p> 
                           <p>io non uso a trovare ostacol mai</p> 
                           <p>a' miei disegni. - Io non mi appago, o donna,</p> 
                           <p>d'amar, qual mostri, d'ogni tema ignudo.</p> 
                           <p>Chi me piú teme ed obbedisce, sappi,</p> 
                           <p>ch'ei m'ama piú.</p>
                        </cell>
                     </row>  
                     <row>
                        <cell rend="smallcaps">Poppea</cell> 
                        <cell>
                           <p>... Troppo mi rende ardita</p> 
                           <p>il temer troppo. Oh qual puoi farmi immenso</p> 
                           <p>danno! il tuo amor tu mi puoi torre... Ah! pria</p> 
                           <p>mia vita prendi: assai minor fia il danno.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Poppea, deh! cessa: nel mio amor ti affida.</p> 
                           <p>Mai non temer della mia fede: al mio</p> 
                           <p>voler bensí temi d'opporti. Abborro,</p> 
                           <p>io piú che tu, colei che rival nomi.</p> 
                           <p>Da' suoi torbidi amici appien disgiunta,</p> 
                           <p>quí di mie guardie cinta la vedrai,</p> 
                           <p>non tua rival, ma vil tua ancella: e in breve,</p> 
                           <p>s'io del regnar l'arte pur nulla intendo,</p> 
                           <p>ella stessa di se palma daratti.</p>
                        </cell>
                     </row>
                  </table>
               </div>
            </div>
            <div type="div2">
               <head>Atto secondo</head>
               <div type="div3">
                  <head>Scena prima</head>
                  <p rend="center">
                     <hi rend="smallcaps">Poppea</hi>, <hi rend="smallcaps">Tigellino</hi>.</p>
                  <table rend="frame" xml:id="Tabella4">  
                     <row>
                        <cell rend="smallcaps">Poppea</cell> 
                        <cell>
                           <p>Comun periglio oggi corriam; noi dunque</p> 
                           <p>oggi cercare, o Tigellin, dobbiamo</p> 
                           <p>comun riparo.</p>
                        </cell>
                     </row> 
                     <row>
                        <cell rend="smallcaps">Tigel.</cell> 
                        <cell>E che? d'Ottavia temi?...</cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>Non la beltá per certo; ognor la mia</p> 
                           <p>prevalse agli occhi di Nerone: io temo</p> 
                           <p>il finto amor, la finta sua dolcezza;</p> 
                           <p>l'arti temo di Seneca, e sue grida;</p> 
                           <p>e della plebe gl'impeti; e i rimorsi</p> 
                           <p>dello stesso Nerone.</p>
                        </cell>
                     </row> 
                     <row>
                        <cell rend="smallcaps">Tigel.</cell> 
                        <cell>
                           <p>Ei da gran tempo</p> 
                           <p>t'ama, e tu nol conosci? Il suo rimorso</p> 
                           <p>è il nuocer poco. - Or, credi, a piú compiuta</p> 
                           <p>vendetta ei tragge Ottavia in Roma. Lascia</p> 
                           <p>ch'opri in lui quel suo innato rancor cupo,</p> 
                           <p>giunto al rio nuziale odio primiero.</p> 
                           <p>Questo è il riparo al comun nostro danno.</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>Securo stai? non io cosí. - Ma il franco</p> 
                           <p>tuo parlar mi fa dire. Appien conosco</p> 
                           <p>Nerone, in cui nulla il rimorso puote:</p> 
                           <p>ma il timor, di', tutto non puote in lui?</p> 
                           <p>Chi nol vide tremar dell'abborrita</p> 
                           <p>madre? di me tutto egli ardea; pur farmi</p> 
                           <p>sua sposa mai, finch'ella visse, ardiva?</p> 
                           <p>col sol rigor del taciturno aspetto</p> 
                           <p>Burro tremar nol fea? non l'atterrisce</p> 
                           <p>perfin talvolta ancor, garrulo, e vuoto</p> 
                           <p>d'ogni poter, col magistral suo grido,</p> 
                           <p>Seneca stesso? Ecco i rimorsi, ond'io</p> 
                           <p>capace il credo. Or, se vi aggiungi gli urli,</p> 
                           <p>le minacce di Roma...</p>
                        </cell>
                     </row> 
                     <row>
                        <cell rend="smallcaps">Tigel.</cell> 
                        <cell>
                           <p>Ottavia trarre</p> 
                           <p>potran piú tosto ove Agrippina, e Burro,</p> 
                           <p>e tanti, e tanti, andaro. A voler spenta</p> 
                           <p>la tua rival, lascia che all'odio antico</p> 
                           <p>nuovo timor nel core al sir si aggiunga.</p> 
                           <p>Ei non svelommi il suo pensier per anco;</p> 
                           <p>ma so, che nulla di Neron l'ingegno</p> 
                           <p>meglio assottiglia, che il timor suo immenso.</p> 
                           <p>Roma, Ottavia chiamando, Ottavia uccide.</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>Sí; ma frattanto un passeggiero lampo</p> 
                           <p>può di favor sforzato ella usurparsi.</p> 
                           <p>Ci abborre Ottavia entrambi: a cotant'ira</p> 
                           <p>qual ti fai scudo? il voler dubbio e frale</p> 
                           <p>di un tremante signore? A perder noi</p> 
                           <p>solo basta un istante; a noi che giova,</p> 
                           <p>se cader dobbiam pria, ch'ella poi cada?</p>
                        </cell>
                     </row> 
                     <row>
                        <cell rend="smallcaps">Tigel.</cell> 
                        <cell>
                           <p>Che un balen di favore a lei lampeggi,</p> 
                           <p>nol temer, no: di Neron nostro il core</p> 
                           <p>ella trovar non sa. Sua stolta pompa</p> 
                           <p>d'aspra virtú gli incresce; in lei del pari</p> 
                           <p>obbedíenza, amor, timor gli spiace;</p> 
                           <p>quell'esca stessa, ove ei da noi si piglia,</p> 
                           <p>l'abborre in lei. - Ma pur, s'io nulla posso,</p> 
                           <p>che far debb'io? favella.</p>
                        </cell>
                     </row>  
                     <row>
                        <cell rend="smallcaps">Poppea</cell> 
                        <cell>
                           <p>Ogni piú lieve</p> 
                           <p>cosa esplorar, sagace, e farmen dotta;</p> 
                           <p>antivedere; a sdegno aggiunger sdegno;</p> 
                           <p>mezzi inventar, mille a Neron proporne,</p> 
                           <p>onde costei si spenga; apporle falli,</p> 
                           <p>ove non n'abbia; quanta è in te destrezza,</p> 
                           <p>adoprar tutta; andar, venir, tenerlo,</p> 
                           <p>aggirarlo, acciecarlo; e vegliar sempre: -</p> 
                           <p>ciò far tu dei.</p>
                        </cell>
                     </row> 
                     <row>
                        <cell rend="smallcaps">Tigel.</cell> 
                        <cell>
                           <p>Ciò far vogl'io: ma il mezzo</p> 
                           <p>ottimo a tanto effetto in cor giá fitto</p> 
                           <p>Neron si avrà; non dubitar: nell'arte</p> 
                           <p>di vendetta è maestro: e, il sai, si sdegna</p> 
                           <p>s'altri quant'ei mostra saperne.</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>All'ira</p> 
                           <p>tutto il muove, ben so. Meco ei sdegnossi</p> 
                           <p>del soverchio amor mio poc'anzi; e fero</p> 
                           <p>signor giá favellava a me dal trono.</p>
                        </cell>
                     </row> 
                     <row>
                        <cell rend="smallcaps">Tigel.</cell> 
                        <cell>
                           <p>Nol provocare a sdegno mai: tu molto</p> 
                           <p>puoi sul suo cor; ma, piú che amor, può in lui</p> 
                           <p>impeto d'ira, ebrezza di possanza,</p> 
                           <p>e fera sete di vendetta. Or vanne:</p> 
                           <p>meco in quest'ora ei favellar quí suole:</p> 
                           <p>ogni tua cura affida in me.</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>Ti giuro,</p> 
                           <p>se in ciò mi servi, che in favore e in possa</p> 
                           <p>nullo fia mai ch'appo Neron ti agguagli.</p>
                        </cell>
                     </row>
                  </table>
               </div>
               <div type="div3">
                  <head>Scena seconda</head>
                  <p rend="center">
                     <hi rend="smallcaps">Tigellino</hi>.</p>
                  <table rend="frame" xml:id="Tabella5">  
                     <row>
                        <cell/> 
                        <cell>
                           <p>Certo, se Ottavia or trionfasse, a noi</p> 
                           <p>verria gran danno; ma, Neron mi affida.</p> 
                           <p>Troppo è il suo sdegno; troppa è l'innocenza</p> 
                           <p>d'Ottavia; scampo ella non ha. - Grand'arte</p> 
                           <p>oggi adoprar con esso emmi pur d'uopo:</p> 
                           <p>al suo timor dar nome di consiglio</p> 
                           <p>provido; e fargli, a stima anco dei saggi,</p> 
                           <p>parer giustizia ogni piú ria vendetta. -</p> 
                           <p>Signor del mondo, io ti terrò; sol io</p> 
                           <p>terrotti, e intero. Intimorirti a tempo</p> 
                           <p>e incoraggirti a tempo, a me s'aspetta.</p> 
                           <p>Guai, se vien tolto a te il timor del tutto!</p> 
                           <p>Al mal oprar qual piú ti resta impulso;</p> 
                           <p>qual freno allora al ben oprar ti resta?</p>
                        </cell>
                     </row>
                  </table>
               </div>
               <div type="div3">
                  <head>Scena terza</head>
                  <p rend="center">
                     <hi rend="smallcaps">Nerone</hi>, <hi rend="smallcaps">Tigellino</hi>.</p>
                  <table rend="frame" xml:id="Tabella6">  
                     <row>
                        <cell rend="smallcaps">Tigel.</cell> 
                        <cell>
                           <p>Signor, deh, perché dianzi non giungevi?</p> 
                           <p>Udito avresti il singhiozzar di donna,</p> 
                           <p>che troppo t'ama. Aspra battaglia han mosso</p> 
                           <p>nel cor tenero e fido di Poppea</p> 
                           <p>dubbio, temenza, amore. Ah! puoi tu tanto</p> 
                           <p>affligger donna, che cosí t'adora?</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Cieca ella ognor di gelosia non giusta,</p> 
                           <p>veder non vuole il vero. Amo lei sola...</p>
                        </cell>
                     </row> 
                     <row>
                        <cell rend="smallcaps">Tigel.</cell> 
                        <cell>
                           <p>Gliel dissi io pur; ma chi calmar può meglio</p> 
                           <p>le fere angosce di timor geloso,</p> 
                           <p>che ríamato amante? A lei, deh, cela</p> 
                           <p>quella terribil maestá, che in volto</p> 
                           <p>ti lampeggia. Acquetare ogni tempesta</p> 
                           <p>del suo sbattuto cor, tu il puoi d'un detto,</p> 
                           <p>d'un sorriso, d'un guardo. Osai giurarle</p> 
                           <p>in nome tuo, che in te pensier non entra</p> 
                           <p>di abbandonarla mai; che ad alto fine,</p> 
                           <p>bench'io nol sappia, in Roma Ottavia appelli;</p> 
                           <p>ma non a danno di Poppea.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Tu il vero,</p> 
                           <p>fido interprete mio, per me giurasti.</p> 
                           <p>Ciò le giurai pur io; ma sorda stette.</p> 
                           <p>Che vaglion detti? Il dí novel che sorge,</p> 
                           <p>compiuto forse non sará, che fermo</p> 
                           <p>fia d'Ottavia il destino, e appien per sempre.</p>
                        </cell>
                     </row> 
                     <row>
                        <cell rend="smallcaps">Tigel.</cell> 
                        <cell>
                           <p>E queta io spero ogni altra cosa a un tempo,</p> 
                           <p>ove mostrar pur vogli Ottavia al volgo</p> 
                           <p>rea, quanto ell'è.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Poich'io l'abborro, è rea,</p> 
                           <p>quanto il possa esser mai. Degg'io di prove</p> 
                           <p>avvalorare il voler mio?</p>
                        </cell>
                     </row> 
                     <row>
                        <cell rend="smallcaps">Tigel.</cell> 
                        <cell>
                           <p>Pur troppo.</p> 
                           <p>Tener non puoi quest'empia plebe ancora</p> 
                           <p>in quel non cal, ch'ella pur merta. Ai roghi</p> 
                           <p>d'Agrippina, e di Claudio, è ver, si tacque:</p> 
                           <p>tacque a quei di Britannico: eppur oggi</p> 
                           <p>d'Ottavia piange, e mormorar si attenta.</p> 
                           <p>Svela i falli d'Ottavia, e ogni uom fia muto.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Mai non l'amai; mi spiacque ognora e increbbe;</p> 
                           <p>ella ebbe ardir di piangere il fratello;</p> 
                           <p>cieca obbedir la torbida Agrippina</p> 
                           <p>la vidi; i suoi scettrati avi nomarmi</p> 
                           <p>spesso la udii: ben son delitti questi;</p> 
                           <p>e bastano. Giá data honne sentenza;</p> 
                           <p>ad eseguirla, il suo venir sol manca.</p> 
                           <p>Roma saprá, ch'ella cessava: ed ecco</p> 
                           <p>qual conto a Roma del mio oprare io debbo.</p>
                        </cell>
                     </row> 
                     <row>
                        <cell rend="smallcaps">Tigel.</cell> 
                        <cell>
                           <p>Signor, tremar per te mi fai. Bollente</p> 
                           <p>plebe affrontar, savio non è. Se giusta</p> 
                           <p>morte puoi darle, or perché vuoi che appaja</p> 
                           <p>vittima sol di tua assoluta voglia?</p> 
                           <p>De' suoi veri delitti in luce trarre</p> 
                           <p>il maggior, non fia 'l meglio? e rea chiarirla,</p> 
                           <p>qual ella è pur, mentre innocente tiensi?</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>Delitti... altri... maggiori?...</cell>
                     </row> 
                     <row>
                        <cell rend="smallcaps">Tigel.</cell> 
                        <cell>
                           <p>A te narrarli</p> 
                           <p>niun uomo ardí: ma, da tacersi sono,</p> 
                           <p>or che da te repudiata a dritto,</p> 
                           <p>piú consorte non t'è? Stavasi in corte</p> 
                           <p>l'indegna ancora; e dividea pur teco</p> 
                           <p>talamo, e soglio; e si usurpava ancora</p> 
                           <p>gli omaggi a donna imperíal dovuti;</p> 
                           <p>quando giá in cor fatta ella s'era vile</p> 
                           <p>piú d'ogni vil rea femmina; quand'era</p> 
                           <p>giá entrato in suo pensiero e il nobil sangue,</p> 
                           <p>e il suo onore, e se stessa, e i suoi regj avi</p> 
                           <p>prostituire a citarista infame,</p> 
                           <p>ch'ella adocchiando andava...</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>Oh infamia! Oh ardire!...</cell>
                     </row> 
                     <row>
                        <cell rend="smallcaps">Tigel.</cell> 
                        <cell>
                           <p>Eucero schiavo, a lei piacea; quindi ella</p> 
                           <p>con pace tanta il suo ripudio, il bando,</p> 
                           <p>tutto soffriva. Eucero a lei ristoro</p> 
                           <p>del perduto Nerone ampio porgea;</p> 
                           <p>compagno indivisibile, sollievo</p> 
                           <p>era all'esiglio suo;... che dico esiglio?</p> 
                           <p>Recesso ameno, la Campania molle</p> 
                           <p>nelle lor laide voluttá gli asconde.</p> 
                           <p>Tra l'erba e i fior, lá di fresc'onda in riva,</p> 
                           <p>stassi ella udendo dalla imbelle destra</p> 
                           <p>dolcemente arpeggiar soavi note</p> 
                           <p>alternate col canto: indi l'altezza</p> 
                           <p>giá non t'invidia del primier suo grado.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Potria smentir di Messalina il sangue,</p> 
                           <p>chi d'essa nasce? - Or di'; possibil fora</p> 
                           <p>prove adunar di ciò?</p>
                        </cell>
                     </row> 
                     <row>
                        <cell rend="smallcaps">Tigel.</cell> 
                        <cell>
                           <p>Di sue donzelle</p> 
                           <p>conscia è piú d'una; e il deporran, richieste.</p> 
                           <p>Detto io mai non l'avrei, se Ottavia mai</p> 
                           <p>avuto avesse l'amor tuo. Ma, stolto!</p> 
                           <p>che parlo? Ove ciò fosse, ove mertato</p> 
                           <p>ella avesse il tuo cor, non che mai farti</p> 
                           <p>oltraggio tal, pensato avrialo pure?</p> 
                           <p>Ragion di stato, e mal tuo grado, in moglie</p> 
                           <p>costei ti diede. Ella di te non degna</p> 
                           <p>ben si conobbe, e quindi il cor suo basso</p> 
                           <p>bassamente locò.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Ma oscuro fallo,</p> 
                           <p>temo, che il trarlo a obbrobríosa luce...</p>
                        </cell>
                     </row> 
                     <row>
                        <cell rend="smallcaps">Tigel.</cell> 
                        <cell>L'infamia è di chi 'l fece.</cell>
                     </row>  
                     <row>
                        <cell>
                           <hi rend="smallcaps">Ner</hi>.</cell> 
                        <cell>È ver...</cell>
                     </row> 
                     <row>
                        <cell rend="smallcaps">Tigel.</cell> 
                        <cell>
                           <p>Sua taccia</p> 
                           <p>abbia ognun dunque: ella di rea; di giusto</p> 
                           <p>tu, che senza tuo danno esserlo puoi.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>- Ben parli. In ciò, senza indugiar, ti adopra.</cell>
                     </row>
                  </table>
               </div>
               <div type="div3">
                  <head>Scena quarta</head>
                  <p rend="center">
                     <hi rend="smallcaps">Seneca</hi>, <hi rend="smallcaps">Nerone</hi>, <hi rend="smallcaps">Tigellino</hi>.</p>
                  <table rend="frame" xml:id="Tabella7">  
                     <row>
                        <cell rend="smallcaps">Seneca</cell> 
                        <cell>
                           <p>Signor, giá il piè nella regal tua soglia</p> 
                           <p>pone Ottavia: se infausta, o lieta nuova</p> 
                           <p>io ti rechi, non so. Me non precorre</p> 
                           <p>invido niun di tale onore: a tristo</p> 
                           <p>augurio il tengo.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Or, Tigellino, vanne;</p> 
                           <p>miei comandi eseguisci: - e tu, ricalca</p> 
                           <p>l'orme tue stesse; Ottavia incontra, e dille,</p> 
                           <p>ch'io solo quí sola l'aspetto.</p>
                        </cell>
                     </row>
                  </table>
               </div>
               <div type="div3">
                  <head>Scena quinta</head>
                  <p rend="center">
                     <hi rend="smallcaps">Nerone</hi>.</p>
                  <table rend="frame" xml:id="Tabella8">  
                     <row>
                        <cell/> 
                        <cell>
                           <p>È rea</p> 
                           <p>Ottavia assai; qual dubbio v'ha? sol duolmi</p> 
                           <p>che a convincerla primo io non pensai.</p> 
                           <p>E fia pur ver, ch'altri ad apprender abbia</p> 
                           <p>mezzi a Neron per atterrar nemico? -</p> 
                           <p>Ma presso è il giorno, ove, a disfar chi abborro,</p> 
                           <p>non fia mestier che dal mio soglio un cenno.</p>
                        </cell>
                     </row>
                  </table>
               </div>
               <div type="div3">
                  <head>Scena sesta</head>
                  <p rend="center">
                     <hi rend="smallcaps">Nerone</hi>, <hi rend="smallcaps">Ottavia</hi>.</p>
                  <table rend="frame" xml:id="Tabella9">  
                     <row>
                        <cell rend="smallcaps">Ottav.</cell> 
                        <cell>
                           <p>Tra 'l fero orror di tenebrosa notte,</p> 
                           <p>cinta d'armate guardie, trar mi veggo</p> 
                           <p>in questa reggia stessa, onde, ha due lune,</p> 
                           <p>sveller mi vidi a viva forza. Or, lice</p> 
                           <p>ch'io la cagione al mio signor ne chiegga?</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>- Ad alto fine in marital legame</p> 
                           <p>c'ebber congiunti i genitori nostri</p> 
                           <p>fin da' piú teneri anni. Ognora poscia</p> 
                           <p>docil non t'ebbi al mio volere in opre,</p> 
                           <p>quanto in parole: assai gran tempo io 'l volli</p> 
                           <p>soffrir; piú forse anco il soffria, se madre</p> 
                           <p>di regal prole numerosa e bella</p> 
                           <p>fossi tu stata almeno; ond'io ne avessi</p> 
                           <p>ristoro alcun di affanni tanti. Invano</p> 
                           <p>io lo sperai; sterile pianta, il trono</p> 
                           <p>per te d'eredi orbo restava; e tolto</p> 
                           <p>m'era, per te, di padre il dolce nome.</p> 
                           <p>Ti repudiai perciò.</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Ben festi; ov'altra,</p> 
                           <p>troppo piú ch'io nol fui, felice sposa</p> 
                           <p>farti di cari e numerosi figli</p> 
                           <p>lieto potea, ben festi. Altra che t'ami</p> 
                           <p>quant'io, ben so, non la trovasti ancora,</p> 
                           <p>né troverai. Ma che? mi opposi io forse</p> 
                           <p>ai voler tuoi? Nel rimirarti in braccio</p> 
                           <p>d'altra, ne piansi; e piango. Altro che pianto,</p> 
                           <p>e riverenza, e silenzio, e sospiri,</p> 
                           <p>forse da me s'udia giammai?</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Dolcezza</p> 
                           <p>hai su le labra molta; in cor non tanta.</p> 
                           <p>Traluce ai detti il fiel: tu mal nascondi</p> 
                           <p>l'ira che in sen contro Poppea nudrisci;</p> 
                           <p>e celasti assai meno altre superbe</p> 
                           <p>tue ricordanze di non veri dritti.</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Deh! scordarti tu al par di me potessi</p> 
                           <p>questi miei dritti, veraci pur troppo,</p> 
                           <p>poi ch'io ne traggo sí veraci danni!...</p> 
                           <p>D'odio e furor lampeggiano i tuoi sguardi?</p> 
                           <p>Ah! ben vegg'io, (me misera!) che abborri</p> 
                           <p>me piú assai, che marito odiar non possa</p> 
                           <p>steril consorte. Oh me infelice donna!</p> 
                           <p>Piú ognor ti offesi quant'io piú ti amai.</p> 
                           <p>Ma, che ti chiesi? e che ti chieggo? oscura</p> 
                           <p>solinga vita, e libertá del pianto.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Ed io, pur certo che d'oscura vita</p> 
                           <p>ti appagheresti meglio, a te prescritta</p> 
                           <p>l'avea; ma poi...</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Ma poi, pentito n'eri:</p> 
                           <p>e ch'io non fossi abbastanza infelice,</p> 
                           <p>nascea rimorso in te. De' tuoi novelli</p> 
                           <p>legami aver me testimon volevi:</p> 
                           <p>quí di tua sposa mi volevi ancella;</p> 
                           <p>favola al mondo, e di tua corte scherno</p> 
                           <p>farmi volevi. Eccomi dunque ai cenni</p> 
                           <p>del mio signor: che degg'io fare? imponi. -</p> 
                           <p>Ma in tua corte neppur misera appieno</p> 
                           <p>farmi tu puoi, se col mio mal ti appago.</p> 
                           <p>Or, di': sei lieto tu? placida calma</p> 
                           <p>regna in tuo core? ad altra sposa al fianco,</p> 
                           <p>securo godi que' tranquilli sonni,</p> 
                           <p>che togli altrui? Quella Poppea, che orbata</p> 
                           <p>d'un fratello non hai, piú ch'io nol fea,</p> 
                           <p>ti fa beato?</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>- In quanto pregio debba</p> 
                           <p>il cor tenersi del signor del mondo,</p> 
                           <p>mai nol sapesti; e il sa Poppea.</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Poppea</p> 
                           <p>prezzar sa il trono, a cui non nacque: io seppi</p> 
                           <p>apprezzar te: né al paragon si attenti</p> 
                           <p>meco venirne ella in amarti. Ottiene</p> 
                           <p>ella il tuo cor; ma il merto io sola.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Amarmi,</p> 
                           <p>no, tu non puoi.</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Ch'io nol dovrei, di' meglio:</p> 
                           <p>ma dal tuo cor non giudicar del mio.</p> 
                           <p>So, che fuor me ne serra eternamente</p> 
                           <p>il sangue, ond'esco; e so, che in me tua immago,</p> 
                           <p>contaminata del sangue de' miei,</p> 
                           <p>loco trovar mai non dovria: ma forza</p> 
                           <p>di fato è questa. - Or, se il fratello, il padre,</p> 
                           <p>da te svenati io non rimembro, ardisci</p> 
                           <p>tu a delitto il fratello e il padre appormi?</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>A delitto ti appongo Eucero vile...</cell>
                     </row> 
                     <row>
                        <cell rend="smallcaps">Ottav.</cell> 
                        <cell>Eucero! a me?...</cell>
                     </row> 
                     <row>
                        <cell rend="smallcaps">Ner.</cell> 
                        <cell>Sí; l'amator, che merti.</cell>
                     </row> 
                     <row>
                        <cell rend="smallcaps">Ottav.</cell> 
                        <cell>Ahi giusto ciel! tu l'odi?...</cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Havvi chi t'osa</p> 
                           <p>rea tacciar d'impudico amor servile:</p> 
                           <p>or, per ciò solo io ti ritraggo in Roma.</p> 
                           <p>O a smentirlo, o a riceverne la pena,</p> 
                           <p>a qual piú vuoi, ti appresta.</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Oh non piú intesa</p> 
                           <p>scelleraggine orrenda! Ov'è l'iniquo</p> 
                           <p>accusator?... Ma, oimè! stolta, che chieggo? -</p> 
                           <p>Nerone accusa, e giudica, ed uccide.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Or vedi amore! odi il velen, se tutto</p> 
                           <p>dal petto al fin non ti trabocca; or, ch'io</p> 
                           <p>le tue arcane laidezze in parte scopro.</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Misera me!... Che piú mi avanza? In bando</p> 
                           <p>dal talamo, dal trono, dalla reggia,</p> 
                           <p>dalla patria; non basta?... Oh cielo! intera</p> 
                           <p>mia fama sola rimaneami; sola</p> 
                           <p>mi ristorava d'ogni tolto bene:</p> 
                           <p>sí prezíosa dote erami indarno</p> 
                           <p>da colei, che in non cal tenne la sua,</p> 
                           <p>invidíata: ed or mi si vuol torre,</p> 
                           <p>pria della vita? Or via; Neron, che tardi?</p> 
                           <p>Pace, il sai, (se pur pace esser può teco)</p> 
                           <p>aver non puoi, finch'io respiro: i mezzi</p> 
                           <p>di trucidar debole donna inerme</p> 
                           <p>mancar ti ponno? Entro i recessi cupi</p> 
                           <p>di questa reggia, atro funesto albergo</p> 
                           <p>di fraude e morte, a tuo piacer mi traggi;</p> 
                           <p>e mi vi fa svenare. Anzi, tu stesso</p> 
                           <p>puoi di tua man svenarmivi: mia morte,</p> 
                           <p>non che giovarti, è necessaria omai.</p> 
                           <p>Del sol morir dunque ti appaga. Ogni altra</p> 
                           <p>strage de' miei ti perdonai giá pria;</p> 
                           <p>me stessa or ti perdono: uccidi, regna,</p> 
                           <p>e uccidi ancor: tutte le vie del sangue</p> 
                           <p>tu sai; giá in colorar le tue vendette</p> 
                           <p>Roma è dotta: che temi? in me dei Claudj</p> 
                           <p>muore ogni avanzo; ogni memoria e amore</p> 
                           <p>che aver ne possa la plebe. I Numi</p> 
                           <p>son usi al fumo giá dei sanguinosi</p> 
                           <p>incensi tuoi: stan d'ogni strage appesi</p> 
                           <p>i voti ai templi giá; trofei, trionfi</p> 
                           <p>son le private uccisíoni. - Or dunque</p> 
                           <p>morte a placarti basti: or macchia infame</p> 
                           <p>perché mi apporre, ov'io morte sol chieggo?</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>- In tua difesa intero a te concedo</p> 
                           <p>questo nascente dí. Se rea non sei,</p> 
                           <p>gioja ne avrò. - Non l'odio mio, ma temi</p> 
                           <p>il tuo fallir, che di gran lunga il passa.</p>
                        </cell>
                     </row>
                  </table>
               </div>
               <div type="div3">
                  <head>Scena settima</head>
                  <p rend="center">
                     <hi rend="smallcaps">Ottav.</hi>.</p>
                  <table rend="frame" xml:id="Tabella10">  
                     <row>
                        <cell/> 
                        <cell>
                           <p>Misera me!... Crudo Neron, pasciuto</p> 
                           <p>di sangue ognor, di sangue ognor digiuno!</p>
                        </cell>
                     </row>
                  </table>
               </div>
            </div>
            <div type="div2">
               <head>Atto terzo</head>
               <div type="div3">
                  <head>Scena prima</head>
                  <p rend="center">
                     <hi rend="smallcaps">Ottavia</hi>, <hi rend="smallcaps">Seneca</hi>.</p>
                  <table rend="frame" xml:id="Tabella11">  
                     <row>
                        <cell rend="smallcaps">Ottav.</cell> 
                        <cell>
                           <p>Vieni, o Seneca, vieni; almen ch'io pianga</p> 
                           <p>con te: niun con chi piangere mi resta.</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>Donna, e fia ver? mentita accusa infame...</cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Tutto aspettava io da Neron, men questo</p> 
                           <p>ultimo oltraggio; e sol quest'uno avanza</p> 
                           <p>ogni mia sofferenza.</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Or, chi mai vide</p> 
                           <p>insania in un sí obbrobriosa, e stolta?</p> 
                           <p>Tu vivo specchio d'innocenza e fede,</p> 
                           <p>tu pieghevole, tenera, modesta,</p> 
                           <p>e ancor che stata di Nerone al fianco,</p> 
                           <p>pure incorrotta sempre; e a te fia tolta</p> 
                           <p>or tua fama cosí! non fia, no; spero.</p> 
                           <p>Io vivo ancora, io testimonio vivo</p> 
                           <p>di tua virtú; spender mia voce estrema</p> 
                           <p>in gridarti innocente udrammi Roma:</p> 
                           <p>chi fia sí duro, che pietá non n'abbia?</p> 
                           <p>Deh! non mi dir (che mal può dirsi) or quanta</p> 
                           <p>sia l'amarezza del tuo pianto: io tutto</p> 
                           <p>sento e divido il dolor tuo...</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Ma invano</p> 
                           <p>tu speri. Nulla avermi tolto estima</p> 
                           <p>Neron, fin ch'ei la fama a me non toglie.</p> 
                           <p>Tutto soggiace al voler suo: te stesso</p> 
                           <p>tu perderesti, e indarno: ah! per te pure</p> 
                           <p>tremar mi fai. Ma in salvo, è ver, che posta</p> 
                           <p>da lunga serie di virtudi omai</p> 
                           <p>è la tua fama: il fosse al par la mia!...</p> 
                           <p>Ma, giovin, donna, infra corrotta corte</p> 
                           <p>cresciuta, oh cielo! esser tenuta io posso</p> 
                           <p>rea di sozzo delitto. Altri non crede,</p> 
                           <p>né creder de', ch'io per Neron tuttora</p> 
                           <p>amor conservi: eppur, per quanto in seno</p> 
                           <p>in mille guise egli il pugnal m'immerga,</p> 
                           <p>per me il vederlo d'altra donna amante</p> 
                           <p>è il rio dolor, che ogni dolor sorpassa.</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Neron mi serba in vita ancora: ignota</p> 
                           <p>m'è la cagion; né so qual mio destino</p> 
                           <p>me dall'orme ritrae di Burro, e d'altri</p> 
                           <p>pochi seguaci di virtú, ch'ei spense.</p> 
                           <p>Ma pur Neron, per l'indugiarmi alquanto,</p> 
                           <p>tolto non m'ha dal suo libro di morte.</p> 
                           <p>Io, di mia mano stessa, avrei giá tronco</p> 
                           <p>lo stame debil mio; sol men rattenne</p> 
                           <p>speme, (ahi fallace, e poco accorta speme!)</p> 
                           <p>di ricondurlo a dritta via. - Ma, trargli</p> 
                           <p>di mano almeno un innocente, a costo</p> 
                           <p>di questo avanzo di mia vita, io spero.</p> 
                           <p>Deh, fossi tu pur quella! o almen potessi</p> 
                           <p>risparmiarti l'infamia! Oh come lieto</p> 
                           <p>morrei di ciò!</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>... Nel rientrare in queste</p> 
                           <p>soglie, ho deposto ogni pensier di vita.</p> 
                           <p>Non ch'io morir non tema; in me tal forza</p> 
                           <p>donde trarrei? La morte, è vero, io temo:</p> 
                           <p>eppur la bramo; e sospiroso il guardo</p> 
                           <p>a te, maestro del morire, io volgo.</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>Deh!... pensa... Il cor mi squarci... Oimè!...</cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Sottrarmi</p> 
                           <p>il puoi tu solo; dalla infamia almeno...</p> 
                           <p>L'infamia! or vedi, onde a me vien: Poppea</p> 
                           <p>bassi amori mi appone.</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Oh degna sposa</p> 
                           <p>di Neron fero!</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Ei di virtú per certo</p> 
                           <p>non s'innamora: prepotenti modi,</p> 
                           <p>liberi, audaci, a lui son esca, e giogo;</p> 
                           <p>teneri, a lui recan fastidio. Oh cielo!</p> 
                           <p>io, per piacergli, e che non fea? Qual legge</p> 
                           <p>io rispettava ogni suo cenno: io sacro</p> 
                           <p>il suo voler tenea. Di furto piansi</p> 
                           <p>l'ucciso fratel mio: se da me laude</p> 
                           <p>non ne ottenea Neron, biasmo non n'ebbe.</p> 
                           <p>Piansi, e tacqui; e non lordo di quel sangue</p> 
                           <p>crederlo finsi: invano. Ognor spiacergli,</p> 
                           <p>era il destin mio crudo.</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Amarti mai</p> 
                           <p>potea Neron, s'empia e crudel non eri? -</p> 
                           <p>Ma pur, ti acqueta alquanto. Ecco novello</p> 
                           <p>giá sorge il dí. Tosto che udrá la plebe</p> 
                           <p>del tuo ritorno, e rivederti, e prove</p> 
                           <p>darti vorrá dell'amar suo. Non poco</p> 
                           <p>spero in essa; feroci eran le grida</p> 
                           <p>al tuo partire; e il susurrar non tacque</p> 
                           <p>nella tua breve assenza. Iniquo molto,</p> 
                           <p>ma tremante piú assai, Neron per anco</p> 
                           <p>tutto non osa; il popol sempre ei teme.</p> 
                           <p>Fero è, superbo; eppur mal fermo in trono</p> 
                           <p>finor vacilla: e forse un dí...</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Qual odo</p> 
                           <p>alto fragore?...</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>Il popol, parmi...</cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Oh cielo!</p> 
                           <p>alla reggia appressarsi...</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Odo le grida</p> 
                           <p>di mossa plebe.</p>
                        </cell>
                     </row> 
                     <row>
                        <cell rend="smallcaps">Ottav</cell> 
                        <cell>Oimè! che fia?</cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Che temi?</p> 
                           <p>Soli noi siam, che in questa orribil reggia</p> 
                           <p>paventar non dobbiamo...</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Ognor piú cresce</p> 
                           <p>il tumulto. Ahi me misera! in periglio</p> 
                           <p>forse è Neron... Ma chi vegg'io?</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Nerone;</p> 
                           <p>eccolo, e viene.</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Oh, di qual rabbia egli arde</p> 
                           <p>nei sanguinosi occhi feroci! - Io tremo...</p>
                        </cell>
                     </row>
                  </table>
               </div>
               <div type="div3">
                  <head>Scena seconda</head>
                  <p rend="center">
                     <hi rend="smallcaps">Nerone</hi>, <hi rend="smallcaps">Ottavia</hi>, <hi rend="smallcaps">Seneca</hi>.</p>
                  <table rend="frame" xml:id="Tabella12">  
                     <row>
                        <cell rend="smallcaps">Ner.</cell> 
                        <cell>
                           <p>Chi sei, chi sei, perfida tu, che intera</p> 
                           <p>vaneggi Roma al tuo tornare; ed osi</p> 
                           <p>gridar tuo nome? Or qui, che fai? che imprendi</p> 
                           <p>con questo iniquo traditore? entrambi</p> 
                           <p>state in mia possa. Invan la plebe stolta</p> 
                           <p>vederti chiede. Ah! se mostrarti io deggio,</p> 
                           <p>spero, qual merti, almen mostrarti; estinta.</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Di me, Neron, come piú il vuoi, disponi.</p> 
                           <p>Ma di ogni moto popolar, deh! credi</p> 
                           <p>che innocente son io. Nulla (tel giuro)</p> 
                           <p>chieggo, né spero, io dalla plebe: e dove</p> 
                           <p>nuocerti pur, mal grado mio, potessi,</p> 
                           <p>col mio supplizio il non mio error previeni.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Rea, qual ti sei, pria di punirti, io voglio</p> 
                           <p>che ogni uom te sappia.</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Ed ingannar tu speri</p> 
                           <p>con sí turpe menzogna il popol tutto?</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Tu pur, tu pure, instigator codardo</p> 
                           <p>dei tumulti, che sfuggi; ascoso capo</p> 
                           <p>di ribellanti moti; all'ira mia</p> 
                           <p>tu pur vendetta un dí sarai; ma, poca.</p>
                        </cell>
                     </row>
                  </table>
               </div>
               <div type="div3">
                  <head>Scena terza</head>
                  <p rend="center">
                     <hi rend="smallcaps">Tigellino</hi>, <hi rend="smallcaps">Nerone</hi>, <hi rend="smallcaps">Ottavia</hi>, <hi rend="smallcaps">Seneca</hi>.</p>
                  <table rend="frame" xml:id="Tabella13">  
                     <row>
                        <cell rend="smallcaps">Tigel.</cell> 
                        <cell>Signor...</cell>
                     </row>  
                     <row>
                        <cell rend="smallcaps">Ner.</cell> 
                        <cell>Che rechi, o Tigellin? favella.</cell>
                     </row> 
                     <row>
                        <cell rend="smallcaps">Tigel.</cell> 
                        <cell>
                           <p>Vieppiú feroce la tempesta ferve:</p> 
                           <p>rimedio sol, resta il tuo senno. - Appena</p> 
                           <p>ode la plebe, che un sovran comando</p> 
                           <p>Ottavia in Roma ha ricondotto, a gara</p> 
                           <p>chiede ogni uom di vederla. In te cangiato</p> 
                           <p>credono, stolti, il tuo primier consiglio:</p> 
                           <p>e v'ha chi accerta, che di nuovo accolta</p> 
                           <p>nel tuo talamo l'hai. Chi corre insano</p> 
                           <p>al Campidoglio, e gioja sparge, e voti;</p> 
                           <p>altri di alloro trionfal corona</p> 
                           <p>ripon sopra le immagini neglette</p> 
                           <p>di Ottavia: altri, ebro d'allegrezza, ardisce</p> 
                           <p>atterrar quelle di Poppea: tant'oltre</p> 
                           <p>giunge l'audacia, che infra grida ed urli</p> 
                           <p>nel limo indegnamente strascinate</p> 
                           <p>giacciono infrante. Ogni piú infame scherno</p> 
                           <p>di lei si fa: colmo è Neron di laudi:</p> 
                           <p>ma in bando almen voglion Poppea: né manca</p> 
                           <p>chi temerario anco sua morte grida.</p> 
                           <p>Inni festivi, e in un minacce udresti;</p> 
                           <p>poi preghi, indi minacce, e preghi ancora.</p> 
                           <p>Arde ogni cor; dell'obbedire è nulla.</p> 
                           <p>Tentan duci e soldati argine farsi</p> 
                           <p>alla bollente rapidissim'onda;</p> 
                           <p>invan; disgiunti, sbaragliati, o uccisi,</p> 
                           <p>è un sol momento. - Omai, che far? Che imponi?</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Che far?... Si mostri or questa Ottavia al volgo;</p> 
                           <p>su via, si mostri; - indi si sveni</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Il petto</p> 
                           <p>eccoti inerme: svenami, se il vuoi.</p> 
                           <p>Pur che a te giovi!... Alla infiammata plebe</p> 
                           <p>mostrami spenta: ogni colpevol gioja</p> 
                           <p>rintuzzerai tosto cosí. Sol chieggio,</p> 
                           <p>che un'urna stessa il freddo cener mio</p> 
                           <p>di Britannico in un col cener serri.</p> 
                           <p>Base al tuo seggio alta e perenne il nostro</p> 
                           <p>sepolcro avrai. Perché piú indugi? or questo</p> 
                           <p>mio capo prendi; al tuo furore il debbo.</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Se perder vuoi seggio ad un tempo e vita,</p> 
                           <p>Neron, sicuro è il mezzo; Ottavia uccidi.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>Vendetta avronne ad ogni costo.</cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Ah! mille</p> 
                           <p>morti vogl'io, non ch'una, anzi che danno</p> 
                           <p>lieve arrecare al signor mio.</p>
                        </cell>
                     </row> 
                     <row>
                        <cell rend="smallcaps">Tigel.</cell> 
                        <cell>
                           <p>Ma il tempo</p> 
                           <p>piú stringe ognora. Odi tu gli urli atroci?</p> 
                           <p>Impeto tal non vidi io mai; di tanto</p> 
                           <p>meno affrontabil, che di gioja è figlio.</p> 
                           <p>Sceglier partito è forza.</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>E dubbio fia?</p> 
                           <p>Nerone, a tor per ora ogni tumulto,</p> 
                           <p>ei t'è mestier l'uccidermi, o l'amarmi:</p> 
                           <p>l'uno, né mai pur finger tu il potevi;</p> 
                           <p>l'altro brami, è gran tempo: osa tu dunque;</p> 
                           <p>svenami; ardisci: o se da ciò l'istante</p> 
                           <p>fausto or non è, temporeggiar momenti</p> 
                           <p>ben puoi. La plebe credula, e ognor vinta</p> 
                           <p>pur che deluso sia l'impeto primo,</p> 
                           <p>per te s'inganni: è lieve assai; sol basta,</p> 
                           <p>ch'io m'appresenti in placida sembianza,</p> 
                           <p>come se in tuo favor tornata io fossi;</p> 
                           <p>sol, ch'io mi finga tua. Cosí la calca</p> 
                           <p>fia spersa tosto; ogni rumor fia queto;</p> 
                           <p>tempo cosí di sguainar tua spada,</p> 
                           <p>e di segnar tue vittime t'acquisti.</p>
                        </cell>
                     </row>  
                     <row>
                        <cell rend="smallcaps">Ner.</cell> 
                        <cell>
                           <p>A Roma, io sí, te mostrerò: ma pria</p> 
                           <p>chiarir voglio, se in Roma il signor vero</p> 
                           <p>son io. - Tu corri, Tigellino, al campo;</p> 
                           <p>tacitamente i pretoriani aduna;</p> 
                           <p>terribil quindi esci improvviso in armi</p> 
                           <p>sovra gli audaci; e i passi tuoi sien morte</p> 
                           <p>di quanto incontri.</p>
                        </cell>
                     </row> 
                     <row>
                        <cell rend="smallcaps">Tigel.</cell> 
                        <cell>
                           <p>Io l'ardirò; ma incerto</p> 
                           <p>ne fia l'evento assai. Feroce l'atto</p> 
                           <p>parrá, col ferro il rintuzzar la gioja.</p> 
                           <p>E se in furor si volge? è breve il passo. -</p> 
                           <p>Mal si resiste a una cittá; supponi</p> 
                           <p>ch'io co' miei forti cada; in tua difesa</p> 
                           <p>chi resta allora?</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>È ver... Ma, il ceder pure</p> 
                           <p>parrebbe...</p>
                        </cell>
                     </row> 
                     <row>
                        <cell rend="smallcaps">Tigel.</cell> 
                        <cell>
                           <p>Or credi a me: periglio grave</p> 
                           <p>non far di lieve: il sol tuo aspetto forse</p> 
                           <p>può dissiparli appieno.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>... Io di costei</p> 
                           <p>rimango a guardia. In nome mio tu vanne,</p> 
                           <p>mostrati lor: ben sai che sia la plebe;</p> 
                           <p>seco indugiar fia il peggio. A piacer tuo,</p> 
                           <p>fingi, accorda, prometti, inganna, uccidi:</p> 
                           <p>oro, terror, ferro, parole adopra;</p> 
                           <p>pur che sien vinti. Va, vola, ritorna.</p>
                        </cell>
                     </row>
                  </table>
               </div>
               <div type="div3">
                  <head>Scena quarta</head>
                  <p rend="center">
                     <hi rend="smallcaps">Nerone</hi>, <hi rend="smallcaps">Ottavia</hi>, <hi rend="smallcaps">Seneca</hi>.</p>
                  <table rend="frame" xml:id="Tabella14">  
                     <row>
                        <cell rend="smallcaps">Ner.</cell> 
                        <cell>
                           <p>Seneca, e tu, guai se d'uscir ti attenti</p> 
                           <p>della reggia:... ma statti da me lungi,</p> 
                           <p>ch'io non ti vegga. Iniqui voti intanto</p> 
                           <p>fare a tua posta puoi; spera, desia;</p> 
                           <p>giá giá si appressa anco il tuo dí.</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>Lo aspetto.</cell>
                     </row>
                  </table>
               </div>
               <div type="div3">
                  <head>Scena quinta</head>
                  <p rend="center">
                     <hi rend="smallcaps">Nerone</hi>, <hi rend="smallcaps">Ottavia</hi>
                  </p>
                  <table rend="frame" xml:id="Tabella15">  
                     <row>
                        <cell rend="smallcaps">Ner.</cell> 
                        <cell>
                           <p>E tu, fia questo il tuo trionfo estremo,</p> 
                           <p>godine pur; che breve...</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Il dí, ma tardo,</p> 
                           <p>anco verrá, che Ottavia a te fia nota.</p>
                        </cell>
                     </row>
                  </table>
               </div>
               <div type="div3">
                  <head>Scena sesta</head>
                  <p rend="center">
                     <hi rend="smallcaps">Poppea</hi>, <hi rend="smallcaps">Nerone</hi>, <hi rend="smallcaps">Ottavia</hi>.</p>
                  <table rend="frame" xml:id="Tabella16">  
                     <row>
                        <cell rend="smallcaps">Poppea</cell> 
                        <cell>
                           <p>Dimmi, o Nerone: al fianco tuo m'hai posto</p> 
                           <p>sul trono tu, perch'io bersaglio fossi</p> 
                           <p>alla insolenza del tuo popol vile?</p> 
                           <p>Ma che veggio? mentr'io son presa a scherno,</p> 
                           <p>tacito, e dubbio, e inulto, stai tu appresso</p> 
                           <p>alla cagion d'ogni tuo danno? In vero,</p> 
                           <p>signor del mondo egli è Nerone! il volgo</p> 
                           <p>pur la sua donna a lui prefigge.</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Hai sola</p> 
                           <p>tu di Nerone il core: omai, che temi?</p> 
                           <p>Io prigioniera vile, io son l'ostaggio</p> 
                           <p>della ondeggiante fe d'audace plebe.</p> 
                           <p>Ti allegra tu: queta ogni cosa appena,</p> 
                           <p>le tue superbe lagrime rasciutte</p> 
                           <p>tosto saranno con tutto il mio sangue.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Tosto in luce verran gli obbrobrj tuoi;</p> 
                           <p>Roma vedrá qual sozzo idol s'ha fatto.</p> 
                           <p>Gli avuti oltraggi, a te, Poppea, verranno</p> 
                           <p>ascritti a onor; a infamia sua gli onori.</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>E se pur v'ha chi me convincer possa</p> 
                           <p>d'infamia a schiette prove, io giá t'ho scelta,</p> 
                           <p>in mio pensier, Poppea; giudice sola</p> 
                           <p>te voglio. Il variar del cor gli affetti,</p> 
                           <p>tu sai qual sia delitto, e qual mercede</p> 
                           <p>a chi n'è rea si debba. - Ma innocente</p> 
                           <p>io son, pur troppo, anco ai vostr'occhi. Or via,</p> 
                           <p>tu, che sí altera in tua virtú ti stai;</p> 
                           <p>tu, né pur osi or sostener miei sguardi.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Che ardisci tu? Del tuo signor rispetta</p> 
                           <p>la sposa; trema...</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>Eh! lascia. Ella ben sceglie</p> 
                           <p>il suo giudice in me: qual mai ne avrebbe</p> 
                           <p>benigno piú? qual potrei dare io pena</p> 
                           <p>a chi l'amor del mio Neron tradisce,</p> 
                           <p>quale altra mai, che il perderlo per sempre?</p> 
                           <p>E pena a te, qual fia piú lieve? il vile</p> 
                           <p>tuo amor, che ascondi invano, appien ti fora</p> 
                           <p>per me concesso il pubblicarlo: degna</p> 
                           <p>d'Eucero amante, degnamente io farti</p> 
                           <p>d'Eucero voglio sposa.</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Eucero è velo</p> 
                           <p>a iniquitá piú vil di lui. Ma teco</p> 
                           <p>io non contendo: a ciò non nacqui: ardita</p> 
                           <p>non son io tanto...</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>A chi se' omai tu pari?</p> 
                           <p>Te fa minor d'ogni piú vile ancella</p> 
                           <p>tua turpe fiamma: appien dal prisco grado,</p> 
                           <p>dalla tua stirpe appien scaduta sei.</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Tu meno assai mi abborriresti, s'io</p> 
                           <p>scaduta fossi or d'ogni cosa; o s'anco</p> 
                           <p>tu il pur credessi. Ma, se il vuoi, ti dono,</p> 
                           <p>tranne sol l'innocenza, ogni mia cosa. -</p> 
                           <p>Crudel Neron, qual che tu sii, né posso</p> 
                           <p>cessar d'amarti, né arrossirne: immensa</p> 
                           <p>ben m'è vergogna in ver, rival nomarmi</p> 
                           <p>di Poppea: ma nol son; mai non ti amava</p> 
                           <p>costei: tuo grado, il trono, e quanto intorno</p> 
                           <p>ti sta, ciò tutto, e non Nerone ell'ama.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>Perfida, or ora...</cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>E tu, quand'io t'impresi</p> 
                           <p>ad amar, tale, ah! tu non eri: al bene</p> 
                           <p>nato eri forse: indole tal ne' primi</p> 
                           <p>anni tuoi, no, mai non mostrasti. Or, ecco</p> 
                           <p>chi cangia in te l'animo, e il cor; costei</p> 
                           <p>ti affascinò la mente; ella primiera,</p> 
                           <p>ella ti apprese a saporare il sangue:</p> 
                           <p>l'eccidio ell'è di Roma. Io tacio i danni</p> 
                           <p>miei, che i minori fieno: ma sanguigno</p> 
                           <p>corre il Tebro per te; fratello, e madre...</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>Cessa, taci, ritratti, o ch'io...</cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>Lo sdegno</p> 
                           <p>merta costei del signor mio? Gli oltraggi</p> 
                           <p>son le usate de' rei discolpe vane.</p> 
                           <p>Se offendermi ella, o se prestarle fede</p> 
                           <p>potessi tu, solo un de' motti suoi</p> 
                           <p>punto m'avria. Che disse? ch'io non t'amo?</p> 
                           <p>tu sai...</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Tu il sai piú ch'egli: ei lo sapria,</p> 
                           <p>se il trono un dí perdesse: appien qual sei</p> 
                           <p>conosceriati allora. - Ahi! perché il trono,</p> 
                           <p>sola cagion per cui Neron mi abborre,</p> 
                           <p>era mia culla? ah! che non nacqui io pure</p> 
                           <p>di oscuro sangue! a te spiacevol meno,</p> 
                           <p>meno odíosa, e men sospetta io t'era.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Meno odíosa a me? Tu sempre il fosti;</p> 
                           <p>e il sei vieppiú: ma, omai per poco.</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>E s'io</p> 
                           <p>avi non vanto imperíali, nata</p> 
                           <p>di sangue vil son io perciò? Ma, s'anco</p> 
                           <p>il fossi pur, non figlia esser mi basta</p> 
                           <p>di Messalina.</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Avean miei padri regno;</p> 
                           <p>noti ad ogni uomo i loro error son quindi:</p> 
                           <p>ma, degli oscuri o ignoti tuoi chi seppe</p> 
                           <p>cosa giammai? Pur, se librar te meco</p> 
                           <p>alcun si ardisse, a Ottavia appor potria</p> 
                           <p>gli scambiati mariti? avanzo forse</p> 
                           <p>son io d'un Rufo, o d'un Ottone?</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Avanzo</p> 
                           <p>di morte sei, per breve tempo. Omai</p> 
                           <p>del tuo perire, incerto è solo il modo;</p> 
                           <p>ma nol cangi, che in peggio. - Esci: e frattanto</p> 
                           <p>t'abbian tue stanze: va; ch'io piú non t'oda.</p>
                        </cell>
                     </row>
                  </table>
               </div>
               <div type="div3">
                  <head>Scena settima</head>
                  <p rend="center">
                     <hi rend="smallcaps">Nerone</hi>, <hi rend="smallcaps">Poppea</hi>.</p>
                  <table rend="frame" xml:id="Tabella17">  
                     <row>
                        <cell rend="smallcaps">Ner.</cell> 
                        <cell>
                           <p>Poppea, te meglio, e il tuo Neron conosci.</p> 
                           <p>Roma dovessi a fuoco e a sangue io porre,</p> 
                           <p>meco il mio impero seppellir dovessi,</p> 
                           <p>non ti fia fatto oltraggio piú (tel giuro)</p> 
                           <p>per cagion di costei; né a me di mano</p> 
                           <p>ella fia tratta mai. - Ti acqueta; in calma</p> 
                           <p>ritorna; in me ti affida...</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>Altro non temo,</p> 
                           <p>che di morir non tua...</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Deh! cessa. Insorto</p> 
                           <p>rapidamente è il rio tumulto, e ratto</p> 
                           <p>disperderassi: all'opra anch'io mi accingo. -</p> 
                           <p>Secura sta: d'ogni tua ingiuria e danno</p> 
                           <p>vendicator me rivedrai, fra breve.</p>
                        </cell>
                     </row>
                  </table>
               </div>
            </div>
            <div type="div2">
               <head>Atto quarto</head>
               <div type="div3">
                  <head>Scena prima</head>
                  <p rend="center">
                     <hi rend="smallcaps">Poppea</hi>, <hi rend="smallcaps">Seneca</hi>.</p>
                  <table rend="frame" xml:id="Tabella18">  
                     <row>
                        <cell rend="smallcaps">Poppea</cell> 
                        <cell>Da me che vuoi?</cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Scusa, importuno io vengo:</p> 
                           <p>ma forse, io vengo in tuo vantaggio...</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>Or, donde</p> 
                           <p>tal cura in te dell'util mio? Mi fosti</p> 
                           <p>amico mai, né il sei? Cagion qual altra,</p> 
                           <p>che di volermi nuocere?...</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Giovarti</p> 
                           <p>mai non vorrei, per certo, ove non fosse</p> 
                           <p>misto per or di Ottavia il minor danno</p> 
                           <p>all'util tuo. Pietá della innocente</p> 
                           <p>illustre donna, amor del giusto, e lungo</p> 
                           <p>tedio d'ingrata vergognosa vita,</p> 
                           <p>parlar mi fanno: ad ascoltar ti muova</p> 
                           <p>tuo interesse, e null'altro.</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>Udiam: che dirmi</p> 
                           <p>puoi tu?</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Che molto increscerai tu tosto</p> 
                           <p>a Neron, s'ei pur vede il popol fermo</p> 
                           <p>tenacemente in odiarti. Il vero</p> 
                           <p>ti dico in ciò: sai ch'io Neron conosco,</p> 
                           <p>Roma, i tempi, e Poppea.</p>
                        </cell>
                     </row>  
                     <row>
                        <cell rend="smallcaps">Poppea</cell> 
                        <cell>
                           <p>Tutto conosci,</p> 
                           <p>fuorché te stesso.</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Al mio morir vedrassi,</p> 
                           <p>s'io me pure conobbi. Odimi intanto,</p> 
                           <p>odimi, prego. - A tua rovina or corri</p> 
                           <p>col bramar troppo tu d'Ottavia i danni.</p> 
                           <p>Roma te sola e del ripudio incolpa,</p> 
                           <p>e dell'esiglio suo: se infamia, o pena</p> 
                           <p>maggior le tocca, ascritta a te fia sempre.</p> 
                           <p>Quindi l'odio di te, giá grave, in mille</p> 
                           <p>doppj or si accresce, e il susurrare. Ancora</p> 
                           <p>spersa non è l'ammutinata plebe:</p> 
                           <p>ma pur, poniam che il sia: non riede il giorno</p> 
                           <p>ch'ella temer vie piú si fa? Poppea,</p> 
                           <p>trema per te; che il tuo Nerone è tale</p> 
                           <p>da immolar tutto, per salvar se stesso.</p> 
                           <p>Esca è forse ad amore ostacol lieve;</p> 
                           <p>ma invincibile ostacolo, ben presto</p> 
                           <p>lo spegne in cor che non sublime sia.</p> 
                           <p>Or, non farti lusinga: assai piú in conto</p> 
                           <p>(e di gran lunga) tien Nerone il trono,</p> 
                           <p>ch'ei non ti tiene. E guai, se a tale eletta</p> 
                           <p>lo sforza Roma.</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>Ed io Neron piú assai</p> 
                           <p>tengo in conto, che il trono. Ov'io credessi</p> 
                           <p>porlo per me in periglio... Ma, che narri?</p> 
                           <p>Assoluto signor non è di Roma</p> 
                           <p>Nerone? e fia ch'ei curi un popol vile,</p> 
                           <p>pien di temenza, che a Tiberio, a Cajo</p> 
                           <p>muto obbedia?...</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Temerlo assai tu dei,</p> 
                           <p>se non fai che Neron per se ne tremi.</p> 
                           <p>Osa pur, osa; il freno sol che avanza,</p> 
                           <p>togli a Neron; ne proverai tu prima</p> 
                           <p>i tristi effetti. Inutil tutto è il sangue,</p> 
                           <p>che alle fatali nozze tue fu sparso,</p> 
                           <p>se aggiunger v'osi oggi d'Ottavia il sangue.</p> 
                           <p>Mira Agrippina: ella il feroce figlio</p> 
                           <p>amava sí, ma il conoscea; né il volle</p> 
                           <p>mai dall'angoscia del rival fratello</p> 
                           <p>liberar, mai. Sua feritade accorta</p> 
                           <p>prevalse poscia; e il rio velen piombava</p> 
                           <p>all'infelice giovinetto in seno.</p> 
                           <p>Vana fu l'arte della madre; e il fio</p> 
                           <p>tosto ella stessa ne pagava. Allora</p> 
                           <p>di sangue in sangue errar vieppiú feroce</p> 
                           <p>Neron vedemmo. Ottavia or sola resta,</p> 
                           <p>freno a tal mostro; Ottavia, idol di Roma,</p> 
                           <p>e di Neron terrore. Ottavia togli;</p> 
                           <p>fa, ch'ei di te sia possessor tranquillo,</p> 
                           <p>sazio tosto il vedrai. Cara ei ti tiene,</p> 
                           <p>perché a lui tante uccisíon costasti;</p> 
                           <p>ma se un periglio, anco leggier, gli costi,</p> 
                           <p>spento è l'amore. Allor mercede aspetta,</p> 
                           <p>quella, onde avaro mai Neron non fia;</p> 
                           <p>a chi piú l'ama piú crudel la morte.</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>Ecco Neron; prosiegui.</cell>
                     </row> 
                     <row>
                        <cell rend="smallcaps">Seneca</cell> 
                        <cell>Altro non bramo.</cell>
                     </row>
                  </table>
               </div>
               <div type="div3">
                  <head>Scena seconda</head>
                  <p rend="center">
                     <hi rend="smallcaps">Nerone</hi>, <hi rend="smallcaps">Poppea</hi>, <hi rend="smallcaps">Seneca</hi>.</p>
                  <table rend="frame" xml:id="Tabella19">  
                     <row>
                        <cell rend="smallcaps">Ner.</cell> 
                        <cell>Perfido; ed osi al mio divieto?...</cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>Ah! vieni;</p> 
                           <p>vieni, ed udrai...</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Che udir? fra poco anch'egli</p> 
                           <p>la ragion stessa, che alla plebe appresto,</p> 
                           <p>udrá da me. - Ma, oh rabbia! ancor non cessa</p> 
                           <p>il popolar tumulto: i preghi chiusa</p> 
                           <p>trovan la via: verrá tra breve il ferro,</p> 
                           <p>e sgombrerassi ampio sentiero. Acqueta</p> 
                           <p>l'alma, o Poppea: domani al ciel risorte</p> 
                           <p>tue immagini vedrai: nel fango stesso,</p> 
                           <p>ma d'atro sangue intriso, strascinate</p> 
                           <p>vedrai le altrui.</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>Che che ne avvenga, Roma</p> 
                           <p>sappia or da te, ch'io non ti ho chiesto sangue</p> 
                           <p>ad espiare il ricevuto oltraggio;</p> 
                           <p>benché a soffrir grave mi fosse. Ardisce</p> 
                           <p>pur crude mire la ria plebe appormi:</p> 
                           <p>e costui pure, il precettor tuo, m'osa</p> 
                           <p>ciò appor, bench'ei nol creda. Io te, mio primo</p> 
                           <p>Nume, ne attesta: il sai, s'altro ti chiesi,</p> 
                           <p>che l'esiglio d'Ottavia. Erami duro</p> 
                           <p>vedermi innanzi ognor colei, che s'ebbe,</p> 
                           <p>non lo mertando, il mio Neron primiera:</p> 
                           <p>ma, del suo esiglio paga, a' suoi delitti</p> 
                           <p>stimai che pena ella ben ampia avesse,</p> 
                           <p>nel perder te: pena, qual io...</p>
                        </cell>
                     </row>  
                     <row>
                        <cell rend="smallcaps">Ner.</cell> 
                        <cell>
                           <p>Deh! lascia</p> 
                           <p>parlar Seneca, e il volgo. A Roma or ora</p> 
                           <p>chiaro farò, qual sia quest'idol suo.</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Bada, Neron; piú che ingannar, t'è lieve</p> 
                           <p>Roma atterrir: l'uno assai volte festi;</p> 
                           <p>l'altro non mai.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Ma, di te pur mi valsi</p> 
                           <p>ad ingannarla io spesso; e a ciò pur eri</p> 
                           <p>arrendevole tu...</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Colpevol spesso</p> 
                           <p>anch'io: ma in corte di Nerone io stava.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>Vil servo...</cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Il fui, finch'io mi tacqui; or sorge</p> 
                           <p>il dí, ch'io sciolgo a non piú intesi detti</p> 
                           <p>libera lingua. Al mio fallire ammenda</p> 
                           <p>fian lieve i detti, è ver; ma in fama forse</p> 
                           <p>tornar potrammi alto morire.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>In fama</p> 
                           <p>io ti porrò, qual merti...</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Infin che grida</p> 
                           <p>di plebe ascolto, che il furor tuo crudo</p> 
                           <p>col tuo timor rattemprano, t'è forza</p> 
                           <p>soffrirmi ancora: e l'irritarti intanto</p> 
                           <p>giova a me molto; e il farti udir sí il vero,</p> 
                           <p>che al ritornar del tuo coraggio io cada</p> 
                           <p>vittima prima: e, se me pria non sveni,</p> 
                           <p>Ottavia mai svenar non puoi, tel giuro.</p> 
                           <p>Io trar di nuovo, e a piú furore, io posso</p> 
                           <p>la giá commossa plebe; appien svelarle</p> 
                           <p>io posso i nostri empj maneggi: io, trarti,</p> 
                           <p>piú che nol credi, ad ultimo periglio. -</p> 
                           <p>Io di Neron fui consigliero; e m'ebbi</p> 
                           <p>vestito il core dell'acciar suo stesso.</p> 
                           <p>Io, vil, credei per compiacerti, o finsi</p> 
                           <p>creder, (pur troppo!) del perduto trono</p> 
                           <p>reo Britannico pria; quindi Agrippina</p> 
                           <p>d'avertel dato; e Plauto e Silla rei</p> 
                           <p>d'esserne degni reputati; e reo</p> 
                           <p>di piú volte serbato avertel, Burro:</p> 
                           <p>ma, reo stimai me piú di tutti, e stimo;</p> 
                           <p>e apertamente, a ogni uom che udire il voglia,</p> 
                           <p>in vita, e in morte, io 'l griderò. Tua rabbia,</p> 
                           <p>sbramala in me; securo il puoi: ma trema,</p> 
                           <p>se Ottavia uccidi: io te l'annunzio; tutto</p> 
                           <p>sovra il tuo capo tornerá il suo sangue. -</p> 
                           <p>Dissi; e dir m'importava. - A me in risposta</p> 
                           <p>manderai poscia, a tuo grand'agio, morte.</p>
                        </cell>
                     </row>
                  </table>
               </div>
               <div type="div3">
                  <head>Scena terza</head>
                  <p rend="center">
                     <hi rend="smallcaps">Nerone</hi>, <hi rend="smallcaps">Poppea</hi>.</p>
                  <table rend="frame" xml:id="Tabella20">  
                     <row>
                        <cell rend="smallcaps">Poppea</cell> 
                        <cell>Signor, deh! frena il furor tuo...</cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Tai detti</p> 
                           <p>scontar farotti in breve. - Oh rabbia!... Oh ardire!</p> 
                           <p>Finché non giungon l'armi, io son quí dunque</p> 
                           <p>minor d'ogni uomo? Or da ogni parte ho stretta</p> 
                           <p>di diversi rispetti: ad uno ad uno,</p> 
                           <p>costor che a un tratto io svenerei, m'è forza,</p> 
                           <p>con lunghi indugj, ad uno ad un svenarli.</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>Oh quai punture al cor mi sento! oh quanto</p> 
                           <p>meco mi adiro! Io son la ria cagione</p> 
                           <p>d'ogni tuo affanno, io sola.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>A me piú cara</p> 
                           <p>sei, quanto piú mi costi.</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>È tempo al fine,</p> 
                           <p>tempo è, Neron, ch'alto rimedio in opra</p> 
                           <p>da me si ponga, poiché sola io 'l tengo.</p> 
                           <p>Queta mai non sperar l'audace plebe,</p> 
                           <p>finch'io son teco. Ah! generosa prole,</p> 
                           <p>qual darle io pur di Cesari son presta,</p> 
                           <p>Roma or la sdegna. Alla prosapia infame</p> 
                           <p>di egizio schiavo un di pervenga, è meglio,</p> 
                           <p>la imperial possanza. - Animo forte,</p> 
                           <p>qual non m'avrò fors'io, sveller può solo</p> 
                           <p>or da radice il male. - Ancor ch'io presti</p> 
                           <p>velo, e non altro, al popolar tumulto</p> 
                           <p>che altronde vien, pure in mio core ho fermo,...</p> 
                           <p>ahi, sí, pur troppo!... e il deggio, e il voglio...</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Ah! cessa.</p> 
                           <p>Tempo acquistar m'era mestier col tempo;</p> 
                           <p>e giá ne ottenni alquanto. Omai, che temi?</p> 
                           <p>Trionferemo, accertati...</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>Deh! soffri,</p> 
                           <p>che, s'io pure a' tuoi piedi ora non spiro,...</p> 
                           <p>l'ultimo addio ti doni...</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Oh! che favelli?</p> 
                           <p>Deh! sorgi. Io mai lasciarti?...</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>A te che giova</p> 
                           <p>meco infingerti? Appien fors'io non veggo,</p> 
                           <p>signor, che tu, sol per calmar miei spirti,</p> 
                           <p>or di celarmi il tuo timor ti sforzi?</p> 
                           <p>Non leggo io tutti i tuoi piú interni affetti</p> 
                           <p>nel volto amato? occhio di donna amante,</p> 
                           <p>sagace vede. - Attonito, da prima,</p> 
                           <p>dalle insolenti popolari grida</p> 
                           <p>fosti, al tornar di Ottavia; or, crescer odi</p> 
                           <p>l'ardire; onde atterrito...</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>Atterrito io?...</cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>So, che il forte tuo core ognor persiste</p> 
                           <p>nella vendetta: ma, son dubbj i mezzi:</p> 
                           <p>e intanto esposto a replicati oltraggi</p> 
                           <p>rimani tu. Le irriverenti fole</p> 
                           <p>per anco udir di un Seneca t'è forza:</p> 
                           <p>ben vedi...</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>Atterrito io?</cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>Sí; per me il sei: -</p> 
                           <p>né in te potrebbe altro timor; tu tremi,</p> 
                           <p>che il popolar furore in me non cada. -</p> 
                           <p>Amar potresti, e non tremare? Il tuo</p> 
                           <p>stato mi è lieve argomentar dal mio.</p> 
                           <p>Del tuo periglio, e di tua immago io piena,</p> 
                           <p>e di me stessa immemore, ad un lampo</p> 
                           <p>di passeggiera pace, or non mi acqueto.</p> 
                           <p>Ai terror nostri io vo' dar fine, e trarre</p> 
                           <p>te d'ogni rischio, a costo mio. Per sempre</p> 
                           <p>perder ti vo', per conservarti il core</p> 
                           <p>del popol tuo.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>Ma che? mi credi?...</cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>Ah! lascia:</p> 
                           <p>farti in tuo pro forza vogl'io: son ferma</p> 
                           <p>di abbandonare il trono tuo; sbandirmi</p> 
                           <p>di Roma; e, s'uopo fia, dal vasto impero.</p> 
                           <p>Quella che il volgo in seggio or vuole, in seggio</p> 
                           <p>donna rimanga, poiché il volgo è fatto</p> 
                           <p>l'arbitro del tuo core: abbiasi il trono,</p> 
                           <p>(ma questo è il men) del mio Nerone ell'abbia,</p> 
                           <p>e il talamo, e l'amore... Ahi me infelice!...</p> 
                           <p>Cosí tu pace, e sicurezza avrai. -</p> 
                           <p>Sollievo a me, s'io pur merto sollievo,</p> 
                           <p>e s'io posso non tua restare in vita,</p> 
                           <p>bastante a me sollievo fia, l'averti,</p> 
                           <p>col mio partir, tolto ogni danno...</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Ai preghi</p> 
                           <p>del tuo consorte arrenditi; o i comandi</p> 
                           <p>del tuo signor rispetta. A me non puoi,</p> 
                           <p>neppur tu stessa, toglierti; né il puote</p> 
                           <p>umana forza, se il mio impero pria</p> 
                           <p>non m'è tolto, e la vita. All'ira immensa</p> 
                           <p>ch'entro in petto mi bolle, alla vendetta</p> 
                           <p>ch'esser de' tanta, (anch'io lo veggio) i mezzi</p> 
                           <p>son lenti; e il pajon piú: ma il venir tarda</p> 
                           <p>nocque a vendetta mai?</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>Credi, a salvarti,</p> 
                           <p>o a piú tempo acquistar, giovar può solo</p> 
                           <p>il mio partir: vuoi che sforzata io parta,</p> 
                           <p>mentre il posso buon grado? Il popol s'ode</p> 
                           <p>ciò minacciare; e la minor fia questa</p> 
                           <p>di sue minacce: a Ottavia altro marito</p> 
                           <p>sceglier pretende, e che con essa ei regni.</p> 
                           <p>Sta il trono in lei; tu il vedi. Or, ch'io ti lasci</p> 
                           <p>scambiar Poppea pel trono? Ah! Neron, prendi</p> 
                           <p>l'ultimo addio...</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>Non piú: troppo m'irrita...</cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>E s'anco il dí pur giunge, ove tu palma</p> 
                           <p>abbi d'Ottavia, e della plebe a un tempo,</p> 
                           <p>odio pur sempre ne trarrai, non poco.</p> 
                           <p>E allor; chi sa? ne incolperesti forse</p> 
                           <p>la misera Poppea. Quel ch'or mi porti</p> 
                           <p>verace amor, chi sa se in odio allora</p> 
                           <p>nol volgeresti, ripentito? Oh cielo!...</p> 
                           <p>A un tal pensier di tema agghiaccio. Ah lungi</p> 
                           <p>io da te morrò pria;... ma intero almeno</p> 
                           <p>cosí il tuo amor ne porto io meco in tomba...</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Basta omai, basta; in me giá l'ira è troppa...</p> 
                           <p>d'abbandonarmi ogni pensier deponi.</p> 
                           <p>E Roma, e il mondo, e il ciel nol voglian, mia</p> 
                           <p>sarai tu sempre: a te Neron lo giura.</p>
                        </cell>
                     </row>
                  </table>
               </div>
               <div type="div3">
                  <head>Scena quarta</head>
                  <p rend="center">
                     <hi rend="smallcaps">Tigellino</hi>, <hi rend="smallcaps">Nerone</hi>, <hi rend="smallcaps">Poppea</hi>.</p>
                  <table rend="frame" xml:id="Tabella21">  
                     <row>
                        <cell rend="smallcaps">Tigel.</cell> 
                        <cell>Viva Neron.</cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Gli hai tu dispersi? spenti?</p> 
                           <p>Signor son io di Roma? - E che? tu torni</p> 
                           <p>senza sangue sul brando?</p>
                        </cell>
                     </row> 
                     <row>
                        <cell rend="smallcaps">Tigel.</cell> 
                        <cell>
                           <p>Ancor di sangue</p> 
                           <p>tempo non è; ma ben si appressa, io spero.</p> 
                           <p>Pur, grand'arte esser vuole: io fei piú grida</p> 
                           <p>sparger fra 'l volgo: or, che ti appresti forse</p> 
                           <p>a ripigliare Ottavia; ov'ella possa</p> 
                           <p>d'alcune taccie di maligne lingue</p> 
                           <p>purgar sua fama: or, che gli oltraggi insani</p> 
                           <p>fatti a Poppea, destato a nobil ira</p> 
                           <p>aveano il cor d'Ottavia stessa; e ch'ella</p> 
                           <p>di pace in Roma apportatrice riede,</p> 
                           <p>non di scompiglio...</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>E crede il popol stolto,</p> 
                           <p>ch'io la di lei pietá?...</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Sempre arte, sempre?</p> 
                           <p>Non ferro mai?</p>
                        </cell>
                     </row> 
                     <row>
                        <cell rend="smallcaps">Tigel.</cell> 
                        <cell>
                           <p>La men probabil cosa,</p> 
                           <p>vera talvolta al popol pare. O stanco</p> 
                           <p>fosse, o convinto, a queste varie voci,</p> 
                           <p>ei rattemprò di sua ribelle gioja</p> 
                           <p>il gran bollore in parte. Il dí frattanto</p> 
                           <p>si muore; e fian segnal funesto l'ombre</p> 
                           <p>di ragioni ben altre. Giá giá taciti</p> 
                           <p>i pretoriani schieransi; proscritte</p> 
                           <p>giá son piú teste. Il nuovo sol vedrassi</p> 
                           <p>sorger nel sangue; e nel silenzio, quindi.</p> 
                           <p>Ma, se pur spento ogni tumulto affatto</p> 
                           <p>doman tu vuoi; se a breve gaudio falso,</p> 
                           <p>lungo terribil lagrimar verace</p> 
                           <p>vuoi che sottentri; ad evidenza piena</p> 
                           <p>or t'è mestiero trar le accuse gravi</p> 
                           <p>giá intentate ad Ottavia: in altra guisa</p> 
                           <p>mai non verresti del tuo intento a fine.</p> 
                           <p>Tutti uccider non puoi...</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>Men duol.</cell>
                     </row> 
                     <row>
                        <cell rend="smallcaps">Tigel.</cell> 
                        <cell>
                           <p>Ma tutti</p> 
                           <p>convincer puoi. L'ultima strage è questa,</p> 
                           <p>ove adoprar l'arte omai debbi.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Vanne,</p> 
                           <p>poich'è pur forza; e le intentate accuse</p> 
                           <p>caldamente prosiegui. Andiam, Poppea;</p> 
                           <p>vendetta avrem di quest'iniqua. Intanto</p> 
                           <p>il di verrá, che compier mie vendette,</p> 
                           <p>piú mestier non mi fia l'altrui soccorso.</p>
                        </cell>
                     </row>
                  </table>
               </div>
            </div>
            <div type="div2">
               <head>Atto quinto</head>
               <div type="div3">
                  <head>Scena prima</head>
                  <p rend="center">
                     <hi rend="smallcaps">Ottavia</hi>.</p>
                  <table rend="frame" xml:id="Tabella22">  
                     <row>
                        <cell/> 
                        <cell>
                           <p>Ecco, giá il popol tace: ogni tumulto</p> 
                           <p>cessò; rinasce il silenzio di morte,</p> 
                           <p>col salir delle tenebre. Quí deggio</p> 
                           <p>aspettar la mia sorte; il signor mio</p> 
                           <p>cosí l'impone. - Or, mentre sola io piango,</p> 
                           <p>che fa Nerone? In rei bagordi egli apre</p> 
                           <p>la notte giá. Securo stassi ei dunque?</p> 
                           <p>sí tosto? appieno?... E in securtá pur viva!</p> 
                           <p>Ma, a temer pronto, e a distemer del pari,</p> 
                           <p>nulla ei piú crede ad un lontan periglio:</p> 
                           <p>di un tanto error, deh, non glien torni il danno! -</p> 
                           <p>Fra disoneste ebrezze, e sozzi giuochi</p> 
                           <p>di scurril mensa, or (qual v'ha dubbio?) orrenda</p> 
                           <p>morte ei mi appresta. Il fratel mio giá vidi</p> 
                           <p>cader fra le notturne tazze spento;</p> 
                           <p>scritto in note di sangue a mensa anch'era</p> 
                           <p>d'Agrippina l'eccidio: ognor la prima</p> 
                           <p>vivanda è questa, che a sue liete cene</p> 
                           <p>imbandisce Neron; le palpitanti</p> 
                           <p>membra de' suoi. - Ma, il tempo scorre; e niuno</p> 
                           <p>venire io veggio,... e nulla so... Del tutto</p> 
                           <p>Seneca anch'egli or mi abbandona?... Ah, forse</p> 
                           <p>piú non respira... Oh cielo!... ei sol pietoso</p> 
                           <p>era per me... Neron giá forse in lui</p> 
                           <p>il furor suo... Ma, oh gioja! Eccolo, ei viene.</p>
                        </cell>
                     </row>
                  </table>
               </div>
               <div type="div3">
                  <head>Scena seconda</head>
                  <p rend="center">
                     <hi rend="smallcaps">Ottavia</hi>, <hi rend="smallcaps">Seneca</hi>.</p>
                  <table rend="frame" xml:id="Tabella23">  
                     <row>
                        <cell rend="smallcaps">Ottav.</cell> 
                        <cell>
                           <p>Seneca, oh gioja! ancor sei dunque in vita?</p> 
                           <p>Vieni, o mio piú che padre... E che? nel volto</p> 
                           <p>men tristo sembri: oh! che mi arrechi?</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Intatta,</p> 
                           <p>godi, è pur sempre la innocenza tua.</p> 
                           <p>Le tue tante virtú d'alcun lor raggio</p> 
                           <p>infiammato a virtude hanno i piú bassi</p> 
                           <p>servili cori. Infra martíri atroci,</p> 
                           <p>fra strazj orrendi, le tue ancelle a un grido,</p> 
                           <p>tutte negaro il tuo supposto fallo.</p> 
                           <p>Marzia fra loro era da udirsi: in fermo</p> 
                           <p>viril libero aspetto (e da far onta</p> 
                           <p>a noi schiavi tremanti) in Neron fitti</p> 
                           <p>gl'imperterriti sguardi, ora a vicenda</p> 
                           <p>Tigellino, or Nerone, ad alta voce</p> 
                           <p>mentitor empj iva nomando: e piena</p> 
                           <p>di generosa rabbia, inni solenni</p> 
                           <p>di tua santa onestá cantando, salda</p> 
                           <p>ella ai tormenti, da forte spirava.</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Misera! ahi degna di miglior destino!...</p> 
                           <p>Ma ciò, che vale? A ricomprar mio sangue,</p> 
                           <p>havvi sangue che basti?</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Or, piú che pria,</p> 
                           <p>scabro a Neron fassi il versarlo. Hai tratto</p> 
                           <p>lustro ed onor donde sperò l'iniquo</p> 
                           <p>che infamia trar tu ne dovresti, e morte.</p> 
                           <p>Eucero stesso, benedire ei s'ode</p> 
                           <p>il suo morire. Or giuramenti orrendi,</p> 
                           <p>per cui sua testa agli infernali Numi</p> 
                           <p>consacra; or spande liberi, e feroci</p> 
                           <p>detti, che attestan tua virtude; or giura</p> 
                           <p>piú a grado aver e funi, e punte, e scuri,</p> 
                           <p>che l'oro offerto di calunnia in prezzo.</p> 
                           <p>Di Tigellino ei le promesse infami</p> 
                           <p>chiare ad ogni uomo fa; lo ascoltan pieni</p> 
                           <p>d'inusitato orror gli stessi feri</p> 
                           <p>suoi carnefici, e quasi le lor mani</p> 
                           <p>trattengon, mal loro grado. In fretta io vengo</p> 
                           <p>il grato avviso a dartene.</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Deh! mira,</p> 
                           <p>chi viene a me: miralo, e spera.</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>Oh cielo!</cell>
                     </row>
                  </table>
               </div>
               <div type="div3">
                  <head>Scena terza</head>
                  <p rend="center">
                     <hi rend="smallcaps">Tigellino</hi>, <hi rend="smallcaps">Ottavia</hi>, <hi rend="smallcaps">Seneca</hi>.</p>
                  <table rend="frame" xml:id="Tabella24">  
                     <row>
                        <cell rend="smallcaps">Tigel.</cell> 
                        <cell>Il tuo signor ver te m'invia.</cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Deh! rechi</p> 
                           <p>tu almen mia morte? Or che innocente io sono,</p> 
                           <p>grata sarammi.</p>
                        </cell>
                     </row> 
                     <row>
                        <cell rend="smallcaps">Tigel.</cell> 
                        <cell>
                           <p>Il tuo signor per anco</p> 
                           <p>tal non ti crede; e, ad innocente farti,</p> 
                           <p>non bastava il munir di velen pria</p> 
                           <p>Eucero, e tutte le tue conscie ancelle,</p> 
                           <p>sí, che ai martir non resistesser: gli hai</p> 
                           <p>tolti ai tormenti, ma a te stessa il mezzo</p> 
                           <p>di scolparti toglievi...</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Or, qual novella</p> 
                           <p>menzogna?...</p>
                        </cell>
                     </row> 
                     <row>
                        <cell rend="smallcaps">Tigel.</cell> 
                        <cell>
                           <p>Omai vieta Neron, che fallo</p> 
                           <p>non ben provato a te si apponga. Or altra,</p> 
                           <p>ben altra accusa or ti s'aspetta; e il reo,</p> 
                           <p>non fra' martir, ma libero, e non chiesto,</p> 
                           <p>viene a mercé.</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>Qual reo? Parla.</cell>
                     </row> 
                     <row>
                        <cell rend="smallcaps">Tigel.</cell> 
                        <cell>Aniceto.</cell>
                     </row> 
                     <row>
                        <cell rend="smallcaps">Seneca</cell> 
                        <cell>D'Agrippina il carnefice!</cell>
                     </row> 
                     <row>
                        <cell rend="smallcaps">Ottav.</cell> 
                        <cell>Che sento?</cell>
                     </row> 
                     <row>
                        <cell rend="smallcaps">Tigel.</cell> 
                        <cell>
                           <p>Quei, che Neron d'alto periglio trasse:</p> 
                           <p>fido era allora al suo signor; tu, donna,</p> 
                           <p>traditor poscia il festi. Ei ripentito,</p> 
                           <p>vola or sull'orme tue; primo ei s'accusa;</p> 
                           <p>e tutto svela: ma non men sua pena</p> 
                           <p>ne avrá perciò.</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>Quale impostura?...</cell>
                     </row> 
                     <row>
                        <cell rend="smallcaps">Tigel.</cell> 
                        <cell>
                           <p>Ei forse</p> 
                           <p>l'armata, ond'è duce in Miseno, a un cenno</p> 
                           <p>tuo ribellar non prometteati? - E dirti</p> 
                           <p>deggio, a qual patto?</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Ahi! lassa me! Che ascolto?</p> 
                           <p>Oh scellerata gente! oh tempi!...</p>
                        </cell>
                     </row> 
                     <row>
                        <cell rend="smallcaps">Tigel.</cell> 
                        <cell>
                           <p>Impone</p> 
                           <p>a te Nerone, o di scolparti a un tempo</p> 
                           <p>dei sozzi amori, e de' sommossi duci,</p> 
                           <p>e degli audaci motti, e delle tante</p> 
                           <p>tese a Poppea, ma invano, insidie vili,</p> 
                           <p>e del tumulto popolare; o vuole,</p> 
                           <p>che rea ti accusi: a ciò ti dona intero</p> 
                           <p>questo venturo dí.</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>... Troppo ei mi dona. -</p> 
                           <p>Vanne, a lui torna: e pregalo, ch'ei venga</p> 
                           <p>quí con Poppea. Narrar vo' solo ad essi</p> 
                           <p>i miei tanti delitti: altro non chieggo:</p> 
                           <p>tanto impetrami; va. Dell'onta mia</p> 
                           <p>lieta a gioir venga Poppea; l'aspetto.</p>
                        </cell>
                     </row>
                  </table>
               </div>
               <div type="div3">
                  <head>Scena quarta</head>
                  <p rend="center">
                     <hi rend="smallcaps">Ottavia</hi>, <hi rend="smallcaps">Seneca</hi>.</p>
                  <table rend="frame" xml:id="Tabella25">  
                     <row>
                        <cell rend="smallcaps">Seneca</cell> 
                        <cell>E che vuoi far?</cell>
                     </row> 
                     <row>
                        <cell rend="smallcaps">Ottav.</cell> 
                        <cell>Morir; sugli occhi loro.</cell>
                     </row> 
                     <row>
                        <cell rend="smallcaps">Seneca</cell> 
                        <cell>Che parli?.. Oimè! tel vieterá, se il brami...</cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>E un sí gran dono da Neron vogl'io? -</p> 
                           <p>Ad altri il chieggo; e spero...</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Erami noto</p> 
                           <p>Nerone assai; ma pur, nol niego, or sono</p> 
                           <p>d'atro stupor compreso. Ognor piú fero</p> 
                           <p>ch'altri nol pensa, egli è.</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>- Seneca, ad alta</p> 
                           <p>impresa, io te nel mio pensiero ho scelto.</p> 
                           <p>S'hai per me stima, amor, pietade in petto,</p> 
                           <p>oggi men puoi dar prova. A me giá fosti</p> 
                           <p>mastro di onesta, e d'incorrotta vita;</p> 
                           <p>di necessaria morte esser mi dei</p> 
                           <p>or tu ministro.</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Oh ciel!... Che ascolto?... Morte</p> 
                           <p>d'impeto insano esser de' figlia?</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>A vile</p> 
                           <p>tanto mi hai tu, che d'immutabil voglia</p> 
                           <p>non mi estimi capace? Or, non è forse</p> 
                           <p>morte il minor dei minacciati danni?</p> 
                           <p>Ch'altro mi resta? di'. - Tu taci?</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>... Oh giorno!</cell>
                     </row> 
                     <row>
                        <cell rend="smallcaps">Ottav.</cell> 
                        <cell>Su via, rispondi: altro che far mi avanza?</cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>... Mi squarci il cor... Ma, poss'io mai sí crudo</p> 
                           <p>esser da ciò?...</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Saviezza in te fallace</p> 
                           <p>or tanto fia? Puoi dunque esser sí crudo</p> 
                           <p>da rimirarmi straziata in preda</p> 
                           <p>della rival feroce, a cui mia vita</p> 
                           <p>poco par, se mia fama in un non toglie?</p> 
                           <p>Lasciarmi esposta alle mal compre accuse</p> 
                           <p>d'ogni ribaldo hai core? alla efferata</p> 
                           <p>del rio Nerone insazíabil ira?</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>... Oh giorno infausto! Or perché vissi io tanto?</cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Ma, e che t'arresta?... e che paventi?... Ancora</p> 
                           <p>forse hai speme?</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>Chi sa?...</cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Tu, men ch'ogni altri,</p> 
                           <p>speri: Neron troppo conosci: hai fermo</p> 
                           <p>tu per te stesso (e certo a me nol nieghi)</p> 
                           <p>sfuggir da lui con volontaria morte:</p> 
                           <p>tu, fermo in ciò, da men mi credi; e m'ami?</p> 
                           <p>Tremendo ei m'è, fin che dell'alma albergo</p> 
                           <p>queste misere mie carni esser veggio.</p> 
                           <p>Oh qual può farne orrido strazio! e s'io</p> 
                           <p>alle minacce, ai tormenti cedessi?</p> 
                           <p>Se per timor mi uscisse mai del labro</p> 
                           <p>di non commesso, né pensato fallo,</p> 
                           <p>confessíon mendace?... Da lunghi anni</p> 
                           <p>uso a mirar dappresso assai la morte,</p> 
                           <p>tu stai securo: io non cosí; d'etade</p> 
                           <p>tenera ancor, di cor mal fermo forse;</p> 
                           <p>di delicate membra; a virtú vera</p> 
                           <p>non mai nudrita; e incontro a morte cruda</p> 
                           <p>ed immatura, io debilmente armata;</p> 
                           <p>per te, se il vuoi, fuggir poss'io di vita;</p> 
                           <p>ma, di aspettar la morte io non ho forza.</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Misero me! co' miei cadenti giorni</p> 
                           <p>salvar sperava i tuoi. Dovea la plebe</p> 
                           <p>udir da me le ascose, inique, orrende</p> 
                           <p>arti del rio Neron;... ma invano io vissi:</p> 
                           <p>tace la plebe; ed altro omai non ode</p> 
                           <p>che il timor suo. Di questa orribil reggia</p> 
                           <p>mi è vietato l'uscire... Oh ciel! chi vale</p> 
                           <p>contro empio sir, s'empio non è?</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Tu piangi?...</p> 
                           <p>Me dall'infamia e dai martír, deh! salva:</p> 
                           <p>da morte, il vedi, ogni sperarlo è vano.</p> 
                           <p>Salvami, deh! pietade il vuole...</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>E quando...</p> 
                           <p>io pur volessi,... in sí brev'ora,... or... come?...</p> 
                           <p>Meco un ferro non ho; giunge a momenti</p> 
                           <p>Nerone...</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Hai teco il velen sempre: usbergo</p> 
                           <p>solo dei giusti in queste infami soglie.</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>Io,... con me?...</cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Sí; tu stesso, altra fíata,</p> 
                           <p>tu mel dicesti. I piú segreti affetti</p> 
                           <p>del travagliato animo tuo, qual padre</p> 
                           <p>tenero a figlia, a me svelavi allora.</p> 
                           <p>Rimembra, deh! ch'io teco anco ne piansi. -</p> 
                           <p>Ma, il nieghi? Io giá maggior di me son fatta.</p> 
                           <p>Necessitá fa prodi anco i men forti.</p> 
                           <p>Giunge or ora Nerone; al fianco ei sempre</p> 
                           <p>cinge un acciaro: io mi v'avvento, e il traggo,</p> 
                           <p>e men trafiggo... La mia destra forse</p> 
                           <p>mal servirammi: io ne farò pur l'atto.</p> 
                           <p>Di aver tentato di trafigger lui,</p> 
                           <p>mi accuserá Nerone: e ad inaudita</p> 
                           <p>morte dannar tu mi vedrai...</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Deh! donna,</p> 
                           <p>quai strali di pietade a me saetti?...</p> 
                           <p>Per me il vorrei... Ma,... t'ingannasti; io meco</p> 
                           <p>non ho veleno...</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>... E ognor non rechi in dito</p> 
                           <p>un fido anello? eccolo; il voglio...</p>
                        </cell>
                     </row>  
                     <row>
                        <cell rend="smallcaps">Seneca</cell> 
                        <cell>Ah! lascia...</cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Invano... Io 'l tengo. Io ne so l'uso: ei morte</p> 
                           <p>ratta, e dolce rinserra...</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>Il ciel ne attesto...</p> 
                           <p>deh! ten prego,... mel rendi... Or, s'altra via...</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Altra non resta. Eccolo schiuso... Io tutta</p> 
                           <p>giá sorbita ho coll'alito la polve</p> 
                           <p>mortifera...</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>Me misero!...</cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Gli Dei</p> 
                           <p>t'abbian mercé del prezíoso dono,</p> 
                           <p>opportuno a me tanto... Ecco... Nerone.</p> 
                           <p>A liberarmi... deh!... morte... ti... affretta.</p>
                        </cell>
                     </row>
                  </table>
               </div>
               <div type="div3">
                  <head>Scena quinta</head>
                  <p rend="center">
                     <hi rend="smallcaps">Nerone</hi>, <hi rend="smallcaps">Poppea</hi>, <hi rend="smallcaps">Tigellino</hi>, <hi rend="smallcaps">Ottavia</hi>, <hi rend="smallcaps">Seneca</hi>.</p>
                  <table rend="frame" xml:id="Tabella26">  
                     <row>
                        <cell rend="smallcaps">Ner.</cell> 
                        <cell>
                           <p>Cagion funesta d'ogni affanno mio,</p> 
                           <p>dalle mie mani al fin chi ti sottragge?</p> 
                           <p>Chi per te grida omai? Dov'è la plebe? -</p> 
                           <p>Ben scegliesti: partito altro non hai,</p> 
                           <p>che svelarti qual sei: far chiaro appieno</p> 
                           <p>a Roma, e al mondo ogni delitto tuo;</p> 
                           <p>me discolpar presso al mio popol, darti</p> 
                           <p>qual t'è dovuta, con infamia, morte.</p>
                        </cell>
                     </row>  
                     <row>
                        <cell rend="smallcaps">Seneca</cell> 
                        <cell>Piú non mi pento, e fu opportuno il punto.</cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Nerone, appien giá sei scolpato; godi.</p> 
                           <p>Giá d'esser stata tua, d'averti amato,</p> 
                           <p>data men son debita pena io stessa,</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>Pena? Che festi?</cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Entro mie vene serpe</p> 
                           <p>giá un fero tosco...</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>E donde?...</cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>Or mio davvero,</p> 
                           <p>Neron, tu sei.</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>Donde il velen?... Tu menti.</cell>
                     </row> 
                     <row>
                        <cell rend="smallcaps">Tigel.</cell> 
                        <cell>Creder nol dei; severa guardia...</cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>E puossi</p> 
                           <p>deluder guardia; e il fu la tua. Gli Dei</p> 
                           <p>scampo ai giusti non niegano.</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>Mi uccide</p> 
                           <p>il tosco in breve; e tu il vedrai: pietoso</p> 
                           <p>ecco chi 'l diede; anzi, a dir ver, gliel tolsi.</p> 
                           <p>Caro ei l'avrá, se nel punisci; io quindi</p> 
                           <p>nol celo. Mira: in questa gemma stava</p> 
                           <p>la mia salvezza. Di tua fede in pegno,</p> 
                           <p>il dí delle mortali nozze nostre,</p> 
                           <p>tal gemma tu darmi dovevi...</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Il veggio,</p> 
                           <p>l'ultima è questa, e la piú orribil trama,</p> 
                           <p>per far che Roma mi abborrisca. Iniquo,</p> 
                           <p>tu l'ordisti; ma or ora..</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>
                           <p>Alla tua pena</p> 
                           <p>ti sottraesti, Ottavia; invan sottrarti</p> 
                           <p>speri all'infamia.</p>
                        </cell>
                     </row> 
                     <row>
                        <cell rend="smallcaps">Ottav.</cell> 
                        <cell>
                           <p>A te rispondo io forse? -</p> 
                           <p>Tu, Nerone, i miei detti ultimi ascolta.</p> 
                           <p>Credimi, or giungo al fatal punto, in cui</p> 
                           <p>cessa il timor, né il simular piú giova,</p> 
                           <p>ov'io pur mai fatto l'avessi... Io moro:</p> 
                           <p>e non mi uccide Seneca:... tu solo,</p> 
                           <p>tu mi uccidi, o Neron: benché non dato</p> 
                           <p>da te, il velen che mi consuma, è tuo.</p> 
                           <p>Ma il veleno a delitto io non t'ascrivo.</p> 
                           <p>Ciò far tu pria dovevi; da quel punto,</p> 
                           <p>in cui t'increbbi: eri men crudo assai</p> 
                           <p>nell'uccidermi allor, che in darti a donna,</p> 
                           <p>che amarti mai, volendo, nol sapria.</p> 
                           <p>Ma, ti perdono io tutto; a me perdona,</p> 
                           <p>(sol mio delitto) se il piacer ti tolgo,</p> 
                           <p>coll'affrettare il mio morir poch'ore,</p> 
                           <p>d'una intera vendetta. Io ben potea</p> 
                           <p>tutto, o Neron, tranne il mio onor, donarti;</p> 
                           <p>per te soffrir, tranne l'infamia, tutto...</p> 
                           <p>Niun danno a te fia per tornarne, io spero,...</p> 
                           <p>dal... mio morire. Il trono è tuo: tu il godi:</p> 
                           <p>abbiti pace... Intorno al sanguinoso</p> 
                           <p>tuo letto... io giuro... di non mai... venirne</p> 
                           <p>ombra dolente... a disturbar... tuoi... sonni...</p> 
                           <p>Conoscerai frattanto un dí costei. -</p>
                        </cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Piú la conosco, piú l'amo; e piú sempre</p> 
                           <p>d'amarla io giuro.</p>
                        </cell>
                     </row> 
                     <row>
                        <cell rend="smallcaps">Seneca</cell> 
                        <cell>
                           <p>In cor l'ultimo stile</p> 
                           <p>questi detti le piantano: ella spira...</p>
                        </cell>
                     </row> 
                     <row>
                        <cell rend="smallcaps">Poppea</cell> 
                        <cell>Vieni; lasciam questa funesta stanza.</cell>
                     </row> 
                     <row>
                        <cell rend="smallcaps">Ner.</cell> 
                        <cell>
                           <p>Andiamo: e sappia or Roma tutta, e il campo,</p> 
                           <p>ch'io costei non uccisi: e in un pur s'oda</p> 
                           <p>il delitto di Seneca, e la morte.</p>
                        </cell>
                     </row>
                  </table>
               </div>
               <div type="div3">
                  <head>Scena sesta</head>
                  <p rend="center">
                     <hi rend="smallcaps">Seneca</hi>.</p>
                  <table rend="frame" xml:id="Tabella27">  
                     <row>
                        <cell/> 
                        <cell>
                           <p>Te preverrò. - Ma l'altre etá sapranno,</p> 
                           <p>scevre di tema e di lusinga, il vero.</p>
                        </cell>
                     </row>
                  </table>
               </div>
            </div>
            <div type="div2" rend="P9">
               <head>Questo e-book è stato realizzato anche grazie al sostegno di:</head>
               <p>E-text</p>
               <p>Editoria, Web design, Multimedia</p>
               <p rend="color(#0000ff)underline">http://www.e-text.it/</p>
               <p>QUESTO E-BOOK:</p>
               <p>TITOLO: Ottavia</p>
               <p>AUTORE: Alfieri, Vittorio</p>
               <p>TRADUTTORE:</p>
               <p>CURATORE:</p>
               <p>NOTE: Il testo è tratto da una copia in formato immagine presente sul sito Internet Archive (http://www.archive.org/)</p>
               <p>Realizzato in collaborazione con il Project Gutenberg (http://www.gutenberg.net/) tramite Distributed proofreaders (http://www.pgdp.net/).</p>
               <p>DIRITTI D'AUTORE: no</p>
               <p>LICENZA: questo testo è distribuito con la licenza specificata al seguente indirizzo Internet: http://www.liberliber.it/biblioteca/licenze/</p>
               <p>TRATTO DA: Tragedie - Vittorio Alfieri - volume 2 - collana Scrittori d'Italia nr 196 - Bari : G. Laterza, 1946 - 402 p. ; 22 cm.</p>
               <p>CODICE ISBN: mancante</p>
               <p>1a EDIZIONE ELETTRONICA DEL: 28 aprile 2011</p>
               <p>INDICE DI AFFIDABILITA': 1</p>
               <p> 0: affidabilità bassa</p>
               <p> 1: affidabilità media</p>
               <p> 2: affidabilità buona</p>
               <p> 3: affidabilità ottima</p>
               <p>ALLA EDIZIONE ELETTRONICA HANNO CONTRIBUITO:</p>
               <p>Distributed proofreaders, http://www.pgdp.net/</p>
               <p>REVISIONE:</p>
               <p>Claudio Paganelli, paganelli@mclink.it</p>
               <p>PUBBLICAZIONE:</p>
               <p>Catia Righi, catia_righi@tin.it</p>
               <p>Informazioni sul "progetto Manuzio"</p>
               <p>Il "progetto Manuzio" è una iniziativa dell'associazione culturale Liber Liber. Aperto a chiunque voglia collaborare, si pone come scopo la pubblicazione e la diffusione gratuita di opere letterarie in formato elettronico. Ulteriori informazioni sono disponibili sul sito Internet:</p>
               <p rend="color(#0000ff)underline">http://www.liberliber.it/</p>
               <p>Aiuta anche tu il "progetto Manuzio"</p>
               <p>Se questo "libro elettronico" è stato di tuo gradimento, o se condividi le finalità del "progetto Manuzio", invia una donazione a Liber Liber. Il tuo sostegno ci aiuterà a far crescere ulteriormente la nostra biblioteca. Qui le istruzioni: <lb/>
                  <hi rend="color(#0000ff)underline">http://www.liberliber.it/sostieni/</hi>
               </p>
            </div>
         </div>
      </body>
   </text>
</TEI>
